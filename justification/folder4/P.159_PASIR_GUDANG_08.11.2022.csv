,justification,filename,date,parliamentCode,parliamentName
43,"Setakat hari ini, Parlimen ini masih lagi kekal KELABU HITAM. Gerak kerja parti PN dilihat sangat aktif dalam menarik sokongan pengundi menerusi kaedah bersemuka dan menerusi media sosial. Jumlah pengikut media sosial Calon PN melonjak dalam beberapa hari ini. Hasil risikan mendapati, calon PN merupakan seorang yang sangat mudah untuk didekati oleh penduduk. Perkara ini dikhuatiri akan memberikan kesan kepada kadar sokongan pengundi kepada calon BN. Namun yang demikian, calon BN dilihat sangat proaktif dalam menerima aduan serta rintihan penduduk di parlimen ini ketika sesi walkabout beliau dijalankan dan beliau juga telah berjaya menyelesaikan beberapa masalah pengadu dengan serta-merta. Manakala calon PH dan Pejuang masih terus meningkatkan aktiviti bertemu pengundi di pelbagai lokasi tumpuan orang ramai seperti di pasar-pasar awam, kedai-kedai kopi dan pasar-pasar malam. Namun yang demikian, di kawasan yang ramai pengundi Cina, calon PH dijangka akan mendapat undi atas dasar solidariti kaum cina terhadap DAP dan gabungannya. Hasil daripada risikan mendapati, terdapat beberapa PDM di kawasan majoriti kaum cina yang mengatakan bahawa mereka akan tetap menyokong PH kerana keempat-empat calon yang bertanding adalah orang melayu dan sokongan mereka akan lebih kepada parti iaitu PH.",P.159_PASIR_GUDANG_08.11.2022.csv,08.11.2022,P.159,PASIR GUDANG 
