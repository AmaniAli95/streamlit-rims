,justification,filename,date,parliamentCode,parliamentName
31,"1. Calon Barisan Nasional (BN) dan Pakatan Harapan (PH) dilihat bersaing rapat untuk mendapatkan sokongan masyarakat tempatan. Kedua-dua calon ini mempunyai strategi dan perancangan kempen yang baik serta sistematik. Perkara ini dilihat menerusi aktiviti yang telah dilaksanakan oleh calon itu sendiri, dimana calon BN telah mendekati pengundi-pengundi di DUN Gemas iaitu sekitar Taman Sentosa dan Pekan Gemas serta menganjurkan acara makan malam bersama penduduk kaum Cina di Kg. Bahru Tampin. Selain itu, beliau turut mengadakan ceramah kecil di peringkat PDM dan telah mengedarkan poster serta risalah calon sekitar kawasan P.133 Tampin.  Manakala untuk calon Pakatan Harapan (PH), beliau dilihat bijak berkempen dengan mendekati penjawat awam menerusi lawatan ke Pejabat Daerah dan Tanah Tampin serta Majlis Daerah Tampin. Selain itu, beliau turut mendekati masyarakat/pengundi tempatan dengan mengadakan Walkabout sekitar Kg. Air Kuning, Gemencheh. 2. Calon Perikatan Nasional (PN) juga dilihat bijak menggunakan tiket / status beliau sebagai pesara tentera, dimana calon ini telah mengadakan pertemuan secara sembang santai dengan veteran tentera dan cuba mendekati golongan ini dengan mendengar masalah serta berkongsi pendapat tentang isu-isu semasa. Oleh itu, kedudukan grading pengundi sekitar PDM di Gemas menunjukkan sokongan terhadap beliau agak tinggi dan hampir mengatasi penyokong pihak lawan. 3. Calon Pejuang telah mula mengadakan ceramah umum di Rumah Rakyat Repah dan peserta yang hadir dianggarkan lebih kurang 50 orang. Ceramah umum ini kurang mendapat sambutan yang menggalakkan. Oleh itu, boleh lihat penduduk tempatan yang menyokong beliau adalah sederhana dan masih tidak mampu mengatasi penyokong daripada calon parti-parti pihak lawan yang lain.",P.133_TAMPIN_10.11.2022.csv,10.11.2022,P.133,TAMPIN 
