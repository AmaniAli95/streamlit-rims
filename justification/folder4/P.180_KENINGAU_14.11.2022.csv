,justification,filename,date,parliamentCode,parliamentName
38,"Greding Atas Pagar hari kesepuluh turun menjadi 19.58% dalam julat 7.38% berbanding semalam 7.45%. Senario ini menunjukkan semakin ramai pengundi yang telah membuat keputusan hasil keberkesanan kempen parti-parti bertanding dalam meraih sokongan pengundi samaada secara konvensional atau melalui media sosial. Pergerakan kempen semua parti hari ini menunjukkan pengaruh Parti GRS terus mendahului dalam menarik sokongan pengundi iaitu meningkat 2.06% berbanding sema;lam 2.5% (28.35% - 26.29%). Seperti dinyatakan sebelum ini senario ini disebabkan kempen Parti GRS telah mencapai konsestansi di ketiga-tiga DUN. Pergerakan kempen yang sangat terancang berjaya menjangkau semua Daerah Mengundi dan hampir seluruh lokaliti dalam Daerah Mengundi. Kempen Parti GRS semakin berkesan dengan kolebarasi mantap parti-parti gabungan yang berupaya menurunkan pemimpin-pemimpin berpengaruh di peringkat tempatan. Di samping itu kejayaan Parti GRS-BN mengekang kebangkitan isu-isu besar baharu dapat mengurangkan ketegangan pengundi terhadap parti ini. Sehingga hari ini strategi ini masih menunjukkan keberkesanan. Kelemahan Parti GRS adalah disebabkan kekuatan pengaruh Calon GRS yang tidak sekata dalam tiga DUN P.180 Keningau. Kekuatan Calon hanya terserlah di DUN N.39 Tambunan. Pengaruhnya mula merosot bila masuk ke DUN N.40 Bingkor dan semakin lemah di DUN N.41 Liawan. Bagaimanapun strategi kempen yang tepat setakat ini telah berjaya mengatasi kelemahan calon dan membina kekuatan Parti GRS. Strategi mengerakkan kempen GRS di N.40 Bingkor melalui Timbalan Presiden Parti YB Datuk Robert Tawik, ADUN N.40 Bingkor dan turut dibantu oleh mantan Ketua Bahagian UMNO Keningau, Datuk Sairin Karno dan pemimpin PBS Keningau dapat mengatasi beberapa isu Calon GRS di DUN Bingkor. Begitu juga di DUN N.41 Liawan, strategi yang sama turut digunakan dimana YB Datuk Anuar Ayub@Banand mengetuai kempen bersama pemimpin-pemimpin GRS BN lain turut memberikan impak positif. Pengaruh Parti KDM menunjukkan trend menurun dalam tempoh tiga hari ini. Peratusan pengaruh hari ini 1.48% berbanding semalam 2.08% dan 2.19% hari sebelumnya. Senario ini disebabkan tidak ada isu baharu yang boleh menjadi wow faktor kepada pengundi berbanding beberapa hari lepas.. Malahan di peringkat lapangan mula berlaku beberapa isu dalaman parti seperti Markas di tutup kerana kekurangan dana yang berlaku di PDM 180/40/04 Bunga Raya. Pengaruh Parti Warisan dalam julat 1.92% berbanding semalam 1.66%g semalam dan 1.44% dua hari lalu iaitu dalam trend meningkat. Senario ini juga menunjukkan konsistensi kempen Parti Warisan di ketiga-tiga DUN. Pada hari ini DUN N.40 Bingkor sedikit mengangkat kenaikan peratus sokongan parti Warisan dalam purata 2.00%. Di kawasan N.40 Bingkor hari ini turut berlaku aktiviti penyerahan keahlian golongan pengundi Muda di PDM 180/40/11 Keningau Bandar. Bagaimanapun pengaruh kempen di N.39 Tambunan masih menampakan kelesuan dan di N.41 Liawan perubahan dalam julat 1.00% . Pengaruh Parti PH hari ini dalam julat 1.90% berbanding semalam 1.20%. Kenaikan yang agak menonjol di DUN N.39 Tambunan Walaupun menjadi pesaing yang agak lemah berbanding parti lain tetapi parti ini dijangka cuba menarik sokongan silent voters kaum Cina dan golongan muda yang berminat mengikuti kempen politik dalam media sosial. Sekiranya PH berjaya menggunakan strategi ini bermakna PH berupaya membuat kejutan yang sukar dijangka. Status untuk hari kesepuluh ialah terdapat 35 Daerah Mengundi berstatus Kelabu Putih dan tiga berstatus Kelabu Hitam. Perbezaan status pengaruh GRS hari ini berbanding pesaing terdekat KDM dalam julat 6.15% berbanding semalam 5.57%.",P.180_KENINGAU_14.11.2022.csv,14.11.2022,P.180,KENINGAU 
