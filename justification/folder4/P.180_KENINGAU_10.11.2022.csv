,justification,filename,date,parliamentCode,parliamentName
38,"Greding Atas Pagar hari keenam turun menjadi 45.33%, dalam julat 6% berbanding semalam 7%. Senario ini menunjukkan pergerakan mula stabil dimana semua parti-parti bertanding telah menggerakkan kempen meliputi ketiga-tiga DUN dalam Parlimen P.180 Keningau. Dari segi julat antara parti Pergerakan kempen semua parti di ketiga-tiga DUN hari ini memperlihatkan Parti KDM meningkat melebihi parti lain dalam julat 1.70% berbanding semalam. senario ini dipengaruhi oleh peningkatan pengaruh di DUN N.39 Tambunan kerana Presiden KDM YB Datuk Peter Anthony membantu berkempen di DUN ini. Bagi DUN N.40 Bingkor dan Liawan perubahan peratusan KDM ditahap sederhana. Parti yang turut menunjukkan Julat perubahan ketara ialah PH iaitu 1.64% berbanding semalam 1.32%. Senario ini banyak dipengaruhi oleh peningkatan sokongan mendadak di DUN N.40 Bingkor yang dipengaruhi oleh sentimen mahukan perubahan kepimpinan iri om iri( itu itu saja) dan 'cuba yang baru'. kesan ini juga dipengaruhi oleh janji PRU 14 dan PRN 16 yang belum tertunai dan sikap pemimpin yang jarang turun padang di kawasan Bingkor dan Liawan.. Penyandang hanya lebih mengutamakan DUN Tambunan. Julat untuk Parti Warisan bergerak menurun sedikit tetapi agak stabil 1.58% berbanding semalam 2.64 % apabila semalam Warisan memulakan gerak kempen mereka. Pengaruh kempen Warisan terus meningkat di dua DUN iaitu DUN N.41 Liawan dan DUN N.40 Bingkor. Senario ini banyak dipengaruhi oleh oleh kekeciwaan pengundi terhadap kepimpinan penyandang yang ""meanaktirikan"" DUN Liawan. Isu lain yang turut mengangkat pengaruh Warisan ialah isu janji PRU yang belum diselesaikan , kelembaban ekonomi dan Parti Lokal . Isu-isu ini mempunyai pengaruh di kalangan ""silent voters"" (Cina). GRS hari ini mengalami julat terendah iaitu 1.03% menurun berbanding semalam 1.68%. Senario ini disebabkan banyak isu yang ditimbulkan oleh pengundi tidak dijawab oleh GRS. Tambahan pula timbul sentimen iaitu ""kami tidak mahu sekadar cakap,"" ""kami sudah meluat dengan janji"". Kemerosotan pengaruh GRS agak ketara diketiga-tiga DUN. Status untuk hari kelima masih kekal dimana terdapat 35 Daerah Mengundi berstatus Kelabu Putih dan dua berstatus Kelabu Hitam. Status pengaruh GRS hari ini berbanding saingan terdekat KDM dalam julat 5.43% berbanding semalam 6.1% - Trend menurun.",P.180_KENINGAU_10.11.2022.csv,10.11.2022,P.180,KENINGAU 
