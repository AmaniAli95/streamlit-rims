,justification,filename,date,parliamentCode,parliamentName
27,"Parti Warisan memperhebatkan kempen dengan mengadakan ceramah umum yang melibatkan pemimpin utamanya Datuk Seri Panglima Safie Apdal di kampung Gentisan dalam PDM Karambunai dengan kehadiran lebih seribu penduduk sekitar. Antara isu yang dimainkan adalah MA63, Parti Warisan sebagai ""KING MAKER"" dalam membentuk kerajaan persekutuan dan akan membuat tawaran terbaik untuk rakyat negeri Sabah sekiranya menang dalam PRU15. Isu rasuah turut dimainkan selain isu tempatan seperti bekalan air di PDM Karambunai dan Sepanggar khasnya masih gagal dibekalkan di kampung berkenaan. Bagi calon BN pula, aktiviti kempen juga semakin diperhebatkan dengan mengadakan ceramah kelompok di Kg. Pinahawon dalam PDM Poring-Poring dan Ziarah Kasih di Kg. Cenderakasih (PDM Cenderakasih). Tumpuan ceramah adalah berkaitan kejayaan Kementerian Sains dan Inovasi Sabah yang telah berjaya melaksanakan 20 Inisiatif Pembudayaan Sains selama dua tahun menerajui kementerian tersebut. Kempen turun padang turut dilakukan seperti program ramah mesra bersama pengundi. Manakala Calon Pakatan Harapan (PH) turut mengadakan program walkabout, kempen secara live dalam menarik sokongan pengundi. Kekuatan calon PH lebih tertumpu di DUN Inanam terutamanya pengundi masyarakat cina. Ceramah kelompok di Kampung Pangasahan Inanam (PDM Bantayan) pula menggunakan isu kegagalan kejatuhan nilai mata wang, pengangguran dan isu tempatan berkaitan masalah infrastruktur. PKDM juga menjalankan aktiviti berkempen melalui program walkabout dan menziarahi orang meninggal dan memberi sumbangan kepada keluarga tersebut. Tumpuan isu dalam ceramah kelompok adalah berkaitan dengan penjelasan terhadap kejadian rusuhan dalam penamaan calon di Tenom yang melibatkan pencalonan Presiden PKDM ditolak, tuntutan MA63, kenaikan harga barang dan penjelasan mengapa calon meninggalkan Parti Warisan. Calon PEJUANG pula setakat ini tidak menjalankan sebarang aktiviti kempen dan calon tidak dikenali oleh pegundi Sepanggar.",P.171_SEPANGGAR_12.11.2022.csv,12.11.2022,P.171,SEPANGGAR 
