,justification,filename,date,parliamentCode,parliamentName
31,"1. BN semakin kerap mengadakan ceramah penerangan di Cawangan-Cawangan. Menurut Command Centre BN, mereka tidak akan kempen di 6 kawasan tradisi DAP iaitu di PDM Tongkang Pechah, PDM Broleh Tengah, PDM Bukit Pasir Timor, PDM Taman Sri Saga,PDM Broleh Selatan dan PDM Batu Enam kerana merupakan kawasan hitam sejak dahulu lagi walaupun pernah melakukan kempen secara besar-besaran di situ. Akan tetapi, JR akan tetap menjaga pengundi putih di kawasan tersebut. 2. Gerak kerja di DUN Parit Yaani (N.21) tidak mantap berbanding DUN Parit Raja (N.22) dan beliau juga kurang petah berbicara untuk membantu menaikkan nama calon. 3. Usaha PH untuk menarik kepercayaan pengundi dengan cara membuat ceramah Jelajah Mega Harapan yang menonjolkan Anwar Ibrahim, Salahuddin Ayub, Anthony Loke dan sebagainya kelihatan berhasil kerana sambutan masyarakat setempat amat menggalakkan tanpa mengira kaum. Mereka menyampaikan isu rasuah, ekonomi yang tidak stabil, politik perkauman dan sebagainya lagi. Calon sudah mula mengorak langkah ke aktiviti kempen secara atas talian melalui fb live dan tiktok kerana faktor usia menyebabkan dia agak kelelahan untuk kerap melakukan walkabout. 4. PN sudah mula mengorak langkah ke PDM di kawasan DUN Parit Yaani kerana di sana banyak pengundi atas pagar dan juga pengundi PAS. Kredibiliti calon tidak menyerlah kerana membiarkan suaminya menjadi jurucakap ketika berjumpa orang ramai. Kempen banyak bertumpu di kawasan yang berdekatan Markas Pas di PDM-PDM. Jentera PPBM sudah mula membantu calon PAS ini akan tetapi dalam jumlah yang sedikit sahaja terutamanya di Parit Yaani. 5. Calon Pejuang hanya melakukan walkabout sahaja, tiada lawatan ke PDM kerana tiada bilik gerakan lain kecuali di Pura Kenchana. Calon Pejuang kerap menggunakan tiktok dan fb live bagi menarik minat pengundi untuk mengenali personalitinya. 6. Kesemua calon mula mengorak langkah untuk kempen secara media sosial di TikTok bagi menarik minat undi 18 terhadap politik sekaligus meraih undi dari golongan ini.",P.149_SRI_GADING_10.11.2022.csv,10.11.2022,P.149,SRI GADING 
