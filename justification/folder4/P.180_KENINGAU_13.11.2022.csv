,justification,filename,date,parliamentCode,parliamentName
38,"Greding Atas Pagar hari kesembilan turun menjadi 26.92%, dalam julat 7.45% berbanding semalam 6.45% . Senario ini menunjukkan semakin ramai pengundi yang telah membuat keputusan hasil keberkesanan kempen parti-parti bertanding dalam meraih sokongan pengundi samaada secara konvensional atau melalui media sosial. Pergerakan kempen semua parti hari ini menunjukkan pengaruh Parti GRS kembali mendahului dalam menarik sokongan pengundi iaitu meningkat 2.5% berbanding semalam 1.60%. Seperti dinyatakan sebelum ini senario ini disebabkan kempen Parti GRS telah mencapai konsestansi di ketiga-tiga DUN. Pergerakan kempen yang sangat terancang berjaya menjangkau semua Daerah Mengundi dan hampir seluruh lokaliti dalam Daerah Mengundi. Kempen Parti GRS semakin berkesan dengan kolebarasi mantap parti-parti gabungan yang berupaya menurunkan pemimpin-pemimpin berpengaruh di peringkat tempatan. Di samping itu kejayaan Parti GRS-BN mengekang kebangkitan isu-isu besar baharu dapat mengurangkan ketegangan pengundi terhadap parti ini. Kelemahan Parti GRS adalah disebabkan kekuatan pengaruh Calon GRS yang tidak sekata dalam tiga DUN P.180 Keningau. Kekuatan Calon hanya terserlah di DUN N.39 Tambunan. Pengaruhnya mula merosot bila masuk ke DUN N.40 Bingkor dan semakin lemah di DUN N.41 Liawan. Bagaimanapun strategi kempen yang tepat setakat ini telah berjaya mengatasi kelemahan calon dan membina kekuatan Parti GRS. Strategi mengerakkan kempen GRS di N.40 Bingkor melalui Timbalan Presiden Parti YB Datuk Robert Tawik, ADUN N.40 Bingkor dan turut dibantu oleh mantan Ketua Bahagian UMNO Keningau, Datuk Sairin Karno dan pemimpin PBS Keningau dapat mengatasi beberapa isu Calon GRS di DUN Bingkor. Begitu juga di DUN N.41 Liawan, strategi yang sama turut digunakan dimana YB Datuk Anuar Ayub@Banand mengetuai kempen bersama pemimpin-pemimpin GRS BN lain turut memberikan impak positif. Pengaruh Parti KDM hari ini masih konsisten walaupun menurun sedikit berbanding semalam iaitu dari 2.19% menjadi 2.08% hari ini. Aktiviti berkempen Presiden Parti KDM di Dun Tambunan dalam dua hari ini telah berjaya menukar Status satu Daerah Mengundi iaitu DM180/39/13 Tiong (344 pengundi) menjadi Kelabu Hitam. Faktor ini didorong oleh kejayaan Datuk Peter Anthony menarik sokongan ahli keluarga beliau di lokaliti 004 Kg. Tiong serta membangkitkan isu kedaifan pembangunan di Daerah Mengundi tersebut seperti penduduk terpaksa melalui jalan gravel sejauh 22 km, tiada klinik desa menyukarkan penduduk mendapatkan rawatan. Selain itu semasa era pemerintahan Parti Warisan beliau berjaya membina sebuah Dewan besar di kampung ini. Di DUN N.39 Tambunan Parti KDM adalah pesaing utama Parti GRS. Kemasukan seorang tokoh Parti GRS yang juga mantan calon Warisan di PRU-14 Justin Alip kedalam KDM berkemungkinan akan memberikan impak positif kepada kekuatan KDM di Tambunan dan Parlimen Keningau amnya. Dari strategi Parti KDM ini nampak seolah-oleh KDM cuba memecahkan monopoli pengaruh GRS di N.39 Tambunan. Gerakan mereka bukan bergantung kepada pengaruh calon tetapi kekuatan pengaruh Presiden Parti KDM sendiri dan dibantu oleh tokoh setempat.  Pengaruh Parti Warisan dalam julat 1.66% berbanding semalam 1.44% iaitu dalam trend meningkat dalam dua hari ini.. Senario ini juga menunjukkan konsistensi kempen Parti Warisan di ketiga-tiga DUN. Bagaimanapun setakat hari ini pengaruh kempen di N.39 Tambunan masih belum berjaya berkembang berbanding di N.41 Liawan dan N.40 Bingkor di mana Warisan menjadi pesaing terdekat GRS. Pengaruh Parti PH dalam julat 1.20% berbanding semalam 1.22%. Walaupun menjadi pesaing yang agak lemah berbanding parti lain tetapi parti ini dijangka cuba menarik sokongan silent voters kaum Cina dan golongan muda yang tidak berminat menghadiri aktiviti kempen politik parti atau turut serta dalam aktiviti berkempen. Sekiranya berjaya parti PH berupaya membuat kejutan yang sukar dijangka. Status untuk hari keltujuh ialah terdapat 35 Daerah Mengundi berstatus Kelabu Putih dan tiga berstatus Kelabu Hitam. Perbezaan status pengaruh GRS hari ini berbanding pesaing terdekat KDM dalam julat 5.57 berbanding semalam 5.15%.",P.180_KENINGAU_13.11.2022.csv,13.11.2022,P.180,KENINGAU 
