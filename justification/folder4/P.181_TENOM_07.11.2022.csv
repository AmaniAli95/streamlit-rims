,justification,filename,date,parliamentCode,parliamentName
23,"Hari kedua selepas penamaan calon gerakan kempen masih lagi kurang menyerlah dari semua calon-calon yang bertanding. Begitu juga pemasangan bahan-bahan kempen seperti bendera dan lain-lain masih lagi kurang kelihatan di kawasan ini. Bendera yang kelihatan dipasang sekitar Pekan hanyalah bendera BN & GRS, PH dan Warisan sahaja buat masa kini. Difahamkan hari pertama selepas penamaan calon mereka lebih kepada penyusunan jentera dan menyusun jadual strategi kempen bagi setiap calon bertanding. BN telahpun membuka markas utama dan juga markas disetiap PDM namun belum diaktifkan sepenuhnya. Isu penolakan pencalonan calon daripada parti KDM oleh SPR semakin hangat diperkatakan dan ianya dijadikan senjata utama kempen oleh pihak lawan (KDM, Warisan dan BEBAS) untuk menimbulkan kebencian dan kemarahan terhadap kerajaan Persekutuan yang diterajui Pemimpin BN. Perkara ini secara tidak langsung menjejaskan sokongan terhadap calon BN bukan shaja di kawasan ini tapi akan mempengaruhi sokongan di tempat lain. Pengundi dikawasan ini disogokan dengan isu ini dengan mengatakan bahawa calon BN yang telah membuat bantahan pencalonan mereka sehingga menyebabkan SPR menolak pencalonan daripada parti KDM. Isu ini telah menimbulkan kemarahan para penyokong parti KDM dan mempengaruhi pengundi lain sehingga menjatuhkan reputasi calon BN, perkara ini boleh menjejaskan peluang kemenangan calon BN. Pemimpin parti KDM mengatakan bahawa inilah cara pemimpin BN menggunakan kuasa politik diperingkat Persekutuan menindas rakyat Sabah.",P.181_TENOM_07.11.2022.csv,07.11.2022,P.181,TENOM 
