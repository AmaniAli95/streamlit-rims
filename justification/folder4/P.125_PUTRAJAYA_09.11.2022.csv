,justification,filename,date,parliamentCode,parliamentName
8,"Status Kelabu Putih dikekalkan kerana Calon Perikatan Nasional (PN) komited dalam melaksanakan kempen meraih undi terutamanya dalam kalangan penjawat awam. Pada petang 8 November 2022, Calon Barisan Nasional (BN) dan Calon PN dilihat bersaing mengadakan kempen di lokasi yang sama iaitu Pasar Tani Presint 2, Putrajaya (PDM Wawasan Selatan). Walaubagaimanapun Calon PEJUANG juga tidak melepaskan peluang untuk mengadakan kempen di tempat yang sama. Manakala, Calon Pakatan Harapan (PH) telah membatalkan aktiviti kempen meraih undi di tempat yang sama pada saat-saat akhir. Calon BN dan Calon PN juga turut berada di Surau Al-Muhajirin, Presint 9 (PDM Taman Rimba Desa Barat) untuk Solat Isyak berjemaah bersama-sama penduduk setempat. Persaingan kuat antara dua Calon ini dapat dilihat kerana kerap muncul mengadakan kempen meraih undi di tempat yang sama. Penyandang (Calon BN) masih perlu bertemu dengan masyarakat setempat terutamanya pengundi baharu dan pengundi muda dalam kalangan masyarakat Melayu dan penjawat awam agar dapat mengekalkan majoriti selesa pada hari pembuangan undi nanti.",P.125_PUTRAJAYA_09.11.2022.csv,09.11.2022,P.125,PUTRAJAYA 
