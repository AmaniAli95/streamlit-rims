,justification,filename,date,parliamentCode,parliamentName
37,"1. BN dijangkakan mendapat kemenangan tipis berdasarkan kepada senario politik di kawasan Parlimen Pensiangan masa ini. Melihat senarai calon yang disahkan bertanding oleh pihak Suruhanjaya Pilihan Raya Malaysia (SPR) PRU kali ini, parti PH (PKR) dijangka memberi tentangan hebat kepada BN. Sedikit kelebihan kepada calon BN yang mempunyai prestasi baik ketika menyandang kerusi Parlimen Pensiangan sebagai Timbalan Menteri Kerja Raya telah banyak membawa pembangunan dalam masa singkat. 2. Faktor yang hangat diperkatakan pula ialah beliau (calon BN) bukan anak jati Pensiangan. Pengundi-pengundi di kawasan ini mahu mengutamakan calon jati tempatan. Selain itu sering diperkatakan juga calon BN suka ambil kredit dengan mengatakan telah membawa banyak projek/pembangunan di kawasan Pensiangan sebaliknya adalah usaha dan perjuangan pemimpin terdahulu, beliau hanya meneruskan pelaksanaan projek seperti Projek pembinaan jalan sepulut ke pagalungan. 3. Kekuatan jentera parti PH tidak boleh dipandang rendah. banyak markas-markas telah pun dibuka di setiap PDM dan penyokong PH terus mempergiatkan kempen dengan menjanjikan kemenangan calon PH akan memberikan peluang kepada calon PH menjawat jawatan TPM atau sekurang-kuarangya sebagai menteri penuh. Kesefahaman jentera-jentera mereka menunjukkan PH sedia untuk merampas kerusi Parlimen Pensiangan pada PRU kali ini. 4. Segelintir penyokong daripada GRS sebelum ini telah membantu parti PH untuk berkempen serta memasang bendera dan juga poster di kawasan mereka. Ini menunjukkan kemungkinan akan berlaku sedikit trend sokongan terus beralih arah kepada PH. 5. Terdpat penyokong daripada bahagian STAR Pensiangan telah memberikan sokongan mereka terhadap parti PH. 6. Kehadiran Timbalan Ketua Menteri Sabah merangkap Pengerusi BN Sabah di Kg Penagatan memberikan impak yang besar di DUN Tulid kerana ia mampu menarik dan maraih undi penduduk di sekitar DUN itu. 7. Kemajuan kerjasama yang baik dari hari kehari semakin dapat dilihat diantara jentera BN dan GRS bagi memberikan kemenangan kepada calon BN pada Pilihanraya Umum pada kali ini. 8. Dijangkakan undi calon KDM akan mengatasi undi calon Warisan disebabkan faktor sebilangan penyokong Warisan yang dulu telah beralih kepada KDM. Datuk Peter Anthony yang merupakan orang kuat Warisan suatu ketika dahulu telah membawa penyokong-penyokongnya menubuhkan Parti KDM. Melihat kepada pergerakan kempen calon Warisan di beberapa PDM ianya kurang mendapat sokongan. 9. Persefahaman telah dibentuk diantara Datuk Arthur (calon BN), Datuk Abdul Ghani (Adun Nabawan), Datuk Bobby (Senator) dan Flovia Ng (Adun Tulid) untuk menyokong Datuk Arthur dan berjanji penyokong GRS akan mengundi BN. 10. Datuk Abdul Ghani Mohammad bin Yasin, ADUN N.46 Nabawan telah turun membantu Calon BN â€“GRS Datuk Arthur Josepeh kurup di PDM Nabawan. 11. Isu yang hangat dimainkan diantara penyokong BN dan PH adalah serangan mengaitkan ahli keluarga calon masing-masing.",P.182_PENSIANGAN_14.11.2022.csv,14.11.2022,P.182,PENSIANGAN 
