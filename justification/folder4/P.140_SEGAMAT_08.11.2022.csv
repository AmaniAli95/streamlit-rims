,justification,filename,date,parliamentCode,parliamentName
44,"1. Dari pemerhatian yang dibuat, sokongan kepada calon BN semasa penamaan calon menunjukkan keyakinan bahawa parti Barisan Nasional mempunyai potensi menang berbanding parti yang lain., calon mendapat sokongan dari ADUN Buloh Kasap (EXCO Negeri / Ketua UMNO Bahagian) dan mantan ADUN Jementah (Ketua MCA Bahagian). 2. Pada malam penamaan calon, parti jentera PH mula berkempen dengan meletakkan billboard-billboard calon di PDM-PDM di kawasan bandar/masyarakat Cina yang mana pengundi-pengundi tersebut lebih memilih calon PH/DAP dan parti BN menaikkan bendera BN tetapi di PDM-PDM tertentu, manakala parti PN dan PEJUANG, tiada aktiviti pemasang bendera parti. 3. Masing-masing calon BN, calon PH dan calon PN mendapat sokongan Ketua Bahagian parti komponen masing-masing di Parlimen Segamat serta bendera-bendera parti telah dikibarkan sekitar parlimen ini dengan parti BN dan PH mendahului calon-calon lain. 4. Calon BN, PH dan PN masing-masing menggunakan strategik yang sama iaitu berjumpa dengan penjaja dan peniaga serta pemilik kedai-kedai di sekitar Parlimen Segamat melibatkan pengundi Cina. 5. Tiada kempen turun padang atau bendera parti dikibar oleh calon PEJUANG. 6. PH telah mengadakan ceramah menggunakan trak bergerak dan screen LED di susur Jalan Bistari 4/1 bagi berkempen untuk Parlimen Segamat dan Parlimen Sekijang, ceramah ini di adakan bertujuan meraih sokongan pengundi di kawasan Parlimen Segamat bagi mengekalkan undi Cina kekal kepada Pakatan Harapan dan menarik pengundi Melayu. Lebih kurang 250 orang telah menghadiri ceramah ini yang terdiri daripada ahli-ahli dan penyokong Pakatan Harapan, penganjur turut mengedar payung dan topi ekoran suasana pada jam 9.00 malam adalah hujan dan hujan berhenti sekitar 10.00 malam.",P.140_SEGAMAT_08.11.2022.csv,08.11.2022,P.140,SEGAMAT 
