,justification,filename,date,parliamentCode,parliamentName
8,"1.	Pada hari ini, PDM Taman Wawasan Utara bertukar menjadi Status Kelabu Putih daripada Status Putih kerana pada hari Selasa, 15 November 2022, Calon PN telah mula menjalan indirect approach terhadap penduduk di kawasan ini dengan berkempen di tempat mereka berkhidmat iaitu sekitar Bangunan Kementerian Presint 3 dan Presint 4, PDM Taman Wawasan Selatan (Status Kelabu Putih) dan mendapat sambutan yang baik dalam kalangan penduduk; 2.	PDM Taman Warisan pula bertukar daripada Status Kelabu Putih ke Status Kelabu Hitam kerana Calon PN terus komited melaksanakan kempen di kawasan yang kurang tumpuan calon-calon lain untuk meraih undi namun mempunyai bilangan pengundi yang ramai di Presint 17 dan Presint 18 dan sambutan daripada penduduk terhadap Calon PN sangat menggalakkan. 3.	Berikutan persaingan enam (6) penjuru calon yang bertanding di P.125 Putrajaya, Status Kelabu Putih diletakkan semula di PDM Taman Wawasan Utara dan menjadikan enam (6) PDM kembali kepada Status Kelabu Putih dan satu (1) PDM iaitu PDM Taman Warisan bertukar ke Status Kelabu Hitam selepas 10 hari kempen PRU-15 diadakan; 4.	Calon Barisan Nasional (BN) telah hadir ke Kelab Tasik Putrajaya, PDM Taman Wawasan Selatan (Status Kelabu Putih) pada sebelah petang bagi menyantuni pengundi muda yang merupakan pelajar Tingkatan 6 dan guru-guru sekolah di sekitar Putrajaya. Turut hadir semasa program dilaksanakan ialah golongan veteran dalam UMNO Putrajaya yang merupakan golongan yang sangat berpengaruh dalam masyarakat. Kehadiran yang mendapat sambutan yang meriah di sini dapat dilihat apabila seluruh kawasan kafe Kelab Tasik Putrajaya dipenuhi oleh pengunjung yang hadir. Calon BN juga tidak lupa menyantuni golongan elit di kawasan Presint 10, PDM Taman Rimba Desa Utara (Status Kelabu Putih) bagi meraih undi dalam kempen PRU ke-15 pada malam semalam, Selasa, 15 November 2022; 5.	Calon Perikatan Nasional (PN) pula dilihat masih lagi berusaha mendapatkan sokongan golongan penjawat pada Selasa, 15 November 2022 dengan menganjurkan Majlis Kenduri Rakyat di PPA Fasa 4B setelah beliau hadir Solat Isyaâ€™ berjemaah di Surau Al-Ghazali, PPA Fasa 4B, PDM Taman Wawasan Selatan (Status Kelabu Putih). Program dilhat mendapat sambutan dengan kehadiran penduduk di kawasan tersebut pada jumlah yang disasarkan. Beliau meneruskan aktiviti dengan hadir ke Majlis Aqiqah penduduk di Presint 18, PDM Taman Warisan (Status Kelabu Hitam). Di hari-hari terakhir berkempen ini, Calon PN telah merancang untuk mengadakan Sesi Dialog Bersama Penduduk untuk meraih undi di Padang Murraya, Presint 12, PDM Taman Wawasan Utara (Status Kelabu Putih) bagi meraih undi di kawasan tersebut; 6.	Pada 15 November 2022 (Selasa), Calon PH pula masih lagi tidak peka dengan kesesuaian tempat yang dipilih bagi melaksanakan program dan program ini tidak mendapat sambutan kerana rakyat memerlukan bantuan dan bukannya memberikan sumbangan. Calon PH juga kurang mesra ketika meraih undi di lapangan; dan 7.	Calon PEJUANG masih lagi menggunakan strategi untuk mengadakan debat bagi meraih undi dengan memuat naik hantaran yang berbaur provokasi kepada Calon BN dan Calon PN.",P.125_PUTRAJAYA_16.11.2022.csv,16.11.2022,P.125,PUTRAJAYA 
