,justification,filename,date,parliamentCode,parliamentName
23,"Kawasan-kawasan yang dipilih oleh Calon-calon untuk berkempen sangat strategik dimana mereka dapat bertemu ramai pengundi sekaligus menyampaikan manifesto mereka. Selain itu, penggunaan media sosial secara live atau rakaman juga dapat menghubungkan mereka dengan pengundi di luar kawasan. Calon PH, Chan Foong Hin yang berpengalaman bijak menggunakan strategi-strategi ini. Selain mendekati peniaga dan warga emas, beliau juga turut mendekati belia yang akan menjadi pengundi baharu pada kali ini. Manakala calon GRS, Yee Tsai Yiew pula setakat ini banyak melakukan walkabout sahaja dan belum melakukan ceramah bagi membentangkan perjuangan beliau. Walaupun beliau seorang peguam bela, namun beliau kurang mahir dari segi komunikasi dengan pengundi. Bagi calon Warisan, Amanda Yeo beliau juga lebih aktif melakukan walkabout dan kempen ceramah yang dijalankan di kawasan Luyang semalam juga sangat ringkas dan kurang menarik kepada pengundi, cara penyampaian juga kurang menarik . Namun ada beberapa lokasi yang hanya jentera sahaja turun berkempen tanpa kehadiran beliau. Ini sedikit sebanyak mengurangkan populariti beliau kepada pengundi yang lebih memilih untuk bertemu calon secara personal. Calon KDM, Liaw Kit Siong pula masih selesa dengan cara lama dengan bertemu pengundi secara dua hala berbanding melaporkan aktiviti beliau di media sosial. Calon bebas pula masih tiada kelihatan pergerakan kempen.",P.172_KOTA_KINABALU_07.11.2022.csv,07.11.2022,P.172,KOTA KINABALU 
