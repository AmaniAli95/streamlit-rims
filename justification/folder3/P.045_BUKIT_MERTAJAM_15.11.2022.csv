,justification,filename,date,parliamentCode,parliamentName
27,"Hari ke-10 -	Suasana di Parlimen Bukit Mertajam dilihat tenang dan aktiviti kempen berjalan seperti biasa. -	Hari ini merupakan hari pembuangan undi awal bagi Parlimen Bukit Mertajam. Dua balai polis yang terlibat iaitu Balai Polis Machang Bubok dan Balai Polis Trafik Bukit Mertajam. -	Jumlah pengundi awal di Balai Polis Machang Bubok adalah sebanyak 29 orang manakala di Balai Polis Trafik Bukit Mertajam sebanyak 12 orang pengundi. -	Pembukaan pusat pembuangan undi di kedua-dua lokasi diwartakan berakhir sehingga jam 2.00 petang dan peratusan keluar mengundi kedua-dua pusat telah mencapai sebanyak 100% sekitar jam 12.45 tengah hari. -	Calon PN dan jentera parti masih lagi meneruskan menyantuni pengundi dengan aktiviti walkabout di sekitar Jalan Kulim, Jalan Berjaya, Jalan Maju, Jalan Aston dan Jalan Berjaya Indah. Ceramah kelompok juga masih lagi diteruskan pada sebelah malam. -	Kempen pilihan raya calon BN dilihat bergerak agak perlahan selepas calon disahkan positif covid-19. Justeru, jentera parti telah menyusun semula gerak kerja kempen tanpa pergerakan calon parti.  -	Calon PH pula dilihat masih lagi membantu aktiviti kempen di negeri-negeri lain namun begitu aktiviti kempen beliau di Bukit Mertajam tetap diteruskan oleh jentera parti. Antaranya ialah aktiviti walkabout di kedai-kedai makan serta ceramah kelompok pada waktu malam.",P.045_BUKIT_MERTAJAM_15.11.2022.csv,15.11.2022,P.045,BUKIT MERTAJAM 
