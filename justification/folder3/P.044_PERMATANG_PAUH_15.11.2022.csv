,justification,filename,date,parliamentCode,parliamentName
29,"Hari Ke- 10 - Pemantauan lapangan di sekitar P.044 Permatang Pauh mendapati calon yang bertanding pada PRU ke-15 giat melaksanakan pelbagai aktiviti di setiap Daerah Mengundi (DM) bagi meraih undi dan sokongan pengundi. - Semua calon parti hari ini menyantuni pengundi awal di dua buah balai dalam kawasan Parlimen Permatang Pauh iaitu Ibu Pejabat Polis Daerah Seberang Perai Tengah dan Balai Polis Kubang Semang. Pemantauan di Pusat Pengundian Awal di Balai Polis Kubang Semang dan Ibu Pejabat Polis Daerah Seberang Perai Tengah mendapati kebanyakan pengundi keluar lebih awal untuk mengundi sebelum melaksanakan tugas hakiki masing-masing. - Bagi Pusat Pembuangan Undi Awal di Balai Polis Kubang Semang masa pengundian diwartakan sehingga 12.00 tengah hari yang melibatkan 36 orang pengundi dan mencatatkan 100% keluar mengundi. Manakala bagi Pusat Pembuangan Undi Awal di Ibu Pejabat Polis Daerah Seberang Perai Tengah masa pengundian diwartakan sehingga 5.00 petang yang melibatkan 726 orang pengundi. Setakat 1.00 petang, peratusan keluar mengundi mencatatkan sebanyak 82%. - Calon Barisan Nasional P.044 Datuk Haji Mohd Zaidi Mohd Said hadir seawal jam 8.00 pagi di Balai Polis Kubang Semang dan seterusnya ke Ibu Pejabat Polis Daerah Seberang Perai Tengah untuk menyantuni anggota-anggota PDRM yang menjalankan tanggungjawab mengundi. Seterusnya, calon meneruskan menyantuni masyarakat melalui aktiviti ‘walkabout’ dan beramah mesra bersama-sama jentera parti di Taman Sutera, Kampung Permatang Tengah, Taman Haji Mohd Amin, Taman Pauh Indah, dan Kampung Kota. - Calon Pakatan Harapan P.044 Nurul Izzah Anwar hanya hadir di Ibu Pejabat Polis Daerah Seberang Perai Tengah untuk menyantuni pengundi-pengundi awal. Seterusnya calon mengadakan lawatan tapak projek ke tebatan banjir Sungai Mati, Mukim 21 di Kampung Terus, Penanti. Calon juga meneruskan aktiviti menyantuni masyarakat melalui aktiviti ‘walkabout’ dan ziarah rumah ke rumah di sekitar Permatang Rawa dan Kuala Mengkuang. - Calon Perikatan Nasional P.044 Ustaz Muhammad Fawwaz Mohd Jan juga hadir menyantuni pengundi di Balai Polis Kubang Semang dan seterusnya ke Ibu Pejabat Polis Daerah Seberang Perai Tengah. Jentera kempen parti PN menggunakan pendekatan ‘SMS Blasting’ dengan menghantar profil calon sebagai mekanisme meraih undi kepada masyarakat yang tinggal di sekitar Permatang Pauh. - Bagi calon Pejuang, kelihatan gegantung mula dipasang di sekitar DM Simpang Ampat, Bandar Perda.",P.044_PERMATANG_PAUH_15.11.2022.csv,15.11.2022,P.044,PERMATANG PAUH 
