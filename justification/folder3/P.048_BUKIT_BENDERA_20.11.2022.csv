,justification,filename,date,parliamentCode,parliamentName
31,"Senario Umum : Senario hari ke-13 berkempen dilihat kesemua calon yang mewakili parti masing-masing melakukan pecutan terakhir dalam memancing undi para pengundi di Bukit. Hasil pemantauan juga didapati PDM setiap parti sudah mula dibuka namun tidak semeriah pilihan raya yang lepas. Reaksi orang awam di kawasan Parlimen Bukit Bendera juga sangat tenang walaupun menjelang hari mengundi, mereka lebih kepada bersikap tunggu dan jalankan tanggungjawab mereka sahaja. Parlimen Bukit Bendera merupakan kubu kuat bagi DAP/PH yang mana pecahan dan majoriti kaum Cina lebih tinggi iaitu 70% daripada jumlah pengundi di Bukit Bendera, yang mana ini memberikan bonus besar kepada PH kerana kaum Cina kebiasaan undi mereka berorentasikan parti berbandi kaum. Oleh yang demikan calon PH dilihat sebagai ‘winnable candidate’ bagi kerusi P048. Pertambahan pengundi baharu yang pertama kali mengundi sebanyak 17,452 orang juga masih tidak diketahui kecenderungan parti pilihan mereka namun dijangka PH akan lebih monopoli undi berbanding parti lain. Tambahan pula cuti am tambahan dan tambang tol yang percuma yang diumumkan oleh Perdana Menteri Interim akan menggalakan pengundi luar untuk balik menggundi yang mana kebiasaan pengundi luar banyak memilih PH. Walaupun calon BN merupakan muka baharu namun beliau diterima baik berbading calon BN pada pilihan raya yang lepas. Namun tempoh berkempen yang singkat membataskan beliau mengatur strategi untuk memenangi hati para pengundi. Beliau juga kekurangan jentera untuk berkempen kerana beliau bukan pilihan utama calon BN bagi Bukit Bendera. Beliau juga seperti terasing dan dipinggirkan daripada calon BN parlimen lain mahupun jentera BN terutama dalam kalangan MCA hanya kerana beliau dari PCM bukanya MCA. Strategi berkempen beliau agak lemah kerana kurangnya sokongan daripada jentera BN yang lain. Ceramah-ceramah yang dianjurkan oleh Pakatan Harapan mendapat sambutan yang menggalakan jika dibandingkan dengan ceramah PN yang hanya dihadiri 80 orang sahaja. Ceramah mega yang akan anjuran oleh BN pada 18 November 2022 pula tidak kelihatan muka calon BN Bukit Bendera, hanya untuk calon BN bukan Friend of Barisan seperti PCM dan IPF. A. Justifikasi Grading : 1. Strategi berkempen PH semakin hebat dan mempunyai perancangan lebih tersusun yang mana kecanggihan platform media sosial digunakan sehabis baik bagi memikat pengundi untuk menyokong calon PH terutama pengundi baharu di luar kawasan terutama pengundi muda, untuk balik mengundi PH bagi mengekalkan kemenangan PH di Bukit Bendera. 2. Gerak kerja berkempen calon PH akan dibantu oleh ADUN dan pemimpin tertinggi DAP dalam aktiviti ceramah, walkabout dan kempen rumah ke rumah. 3. Antara objektif utama pilihan raya negeri tidak mahu dilakukan serentak oleh kerajaan negeri adalah kerana jentera kerajaan negeri dan ADUN-ADUN boleh digerakan untuk membantu calon-calon bagi memenangi pilihan raya. 4. Setiap kali ceramah kempen Pakatan Harapan akan dibuat siaran langsung di Facebook Page DAP Pulau Pinang supaya pengundi di luar Pulau Pinang  akan lebih peka dengan isu yang diutarakan dan terus memberikan sokongan kepada PH. 5. Calon PH dibawah DAP dapat bekerja sebagai satu pasukan yang kukuh dan saling menyokong. Ceramah Pakatan Harapan kebanyakan pemimpin tertinggi DAP akan turun bersama berceramah dan ini lebih memberi impak kepada orang ramai bahawasanya mereka ada kemampuan untuk mentadbir sesebuah negara. 6. PH mula menggerakan jentera bagi aktiviti 'Flash Mob' dengan plakad 'Horn For Pakatan Harapan' dalam usaha berkempen bagi menarik pengundi disamping ceramah kelompok di lokaliti tertentu. 7. Calon Barisan Nasional daripada parti PCM kurang mendapat sokongan daripada MCA, MIC dan UMNO yang kemungkinan tinggi akan timbul undi protes dalam kalangan pengundi dan penyokong tegar BN 8. Calon BN rajin turun padang berkempen dan memuat naik aktiviti harian di media sosial, tetapi ini dilihat lebih kepada kaedah “one way communication” dan kurang berinteraksi dengan pengundi yang berada di luar kawasan. Kaedah walkabout dilihat aktiviti “mendekati” pengundi tetapi ia juga merupakan kaedah agak lambat umtuk memperkenalkan diri kepada semua pengundi Parlimen Bukit Bendera. 9. Tiada aktiviti dan program berskala besar yang dianjurkan oleh calon BN yang mampu memberikan impak sokongan pengundi meningkat di P048. 10. Satu ceramah Mega Pulau Pinang Barisan Nasional akan berlangsung pada 18 November di Dewan Perhimpunan Cina Pulau Pinang, namun, dalam poster mega tidak kelihatan gambar calon BN Parlimen Bukit Bendera. 11. Calon BN dilihat dipinggirkan oleh jentera Barisan Nasional yang lain. B. Pergerakan dan Aktiviti Calon : 1. Calon BN -Beliau rancak berkempen untuk membuat pecutan akhir sebelum hari mengundi yang mana aktiviti dimulakan dengan ramah mesra bersama penduduk setempat di Flat Rifle Range Padang Tembak dan Air Itam 118 Food Court. -Selain itu, beliau juga aktif dengan walkabout dan kempen dari rumah ke rumah bersama jentera parti. -Bahan berkempen beliau seperti billboard mempunyai gambar beliau telah dinaikan di jalan-jalan utama dan persimpangan utama jalan. -Beliau juga membuat sesi interview bersama pemberita bagi tujuan berkempen dan mempromosikan beliau sebagai calon Bukit Bendera, -Beliau dilihat dibantu oleh jentera BN dalam berkempen disamping aktif di media sosial mengemaskini aktiviti harian. 2. Calon PH -Beliau turun padang santuni pengundi di Bukit Bendera dengan aktiviti walkabout dalam memancing undi bersama dengan Adun kawasan bagi lebih mendekatkan beliau kepada pengundi disamping aktiviti sembang santai bersama para penduduk di Pulau Tikus dan edaran risalah PH. -Beliau juga aktif melaksana Ceramah Pakatan Harapan bersama pemimpin tinggi DAP dan ADUN di Parlimen Tanjung dan Bukit Gelugor dalam membantu calon daripada parlimen lain dalam memberikan ceramah yang dianjurkan oleh pihak PH. -Beliau juga membuat ceramah kelompok di Batu Ferrenghi dalam usaha membuatkan beliau terasa dekat di hati pengundi. -Selain itu beliau bersama jentera membuat “Flash Mob – Horn For Pakatan Harapan” bagi menarik pengundi untuk keluar mengundi dan memberikan sokongan kepada PH. -Aktif di media sosial dengan mengemaskini aktiviti dan siaran langsung. 3. Calon PN -Beliau mempergiatkan aktiviti berkempen dengan aktiviti walkabout untuk santuni dan membeli hati pengundi dengan mengedarkan risalah dan kalender beliau. -Beliau membuat aktiviti ceramah Perikatan Nasional di Pangsapuri Warisan Tanjong, Jalan Tanjong Tokong Lama, panel penceramah terdiri daripada jentera PN iaitu TKB Bersatu Bukit Bendera, YDP PAS Kawasan Bukit Bendera. Kahadiran seramai 80 orang penduduk setempat. -Beliau juga aktif di media sosial mengemaskini kegiatan kempen harian beliau. 4. Calon PRM -Beliau mula berkempen dengan mengedarkan risalah dan poster dari rumah ke rumah dengan menaiki basikal dalam memancing undi menjelang PRU-15 -Banner beliau digantung di Jalan Maktab, Mout Erskine, Jalan Utama dan Padang Tembak sahaja. 5. Calon Bebas -Tiada aktiviti berkempen",P.048_BUKIT_BENDERA_20.11.2022.csv,20.11.2022,P.048,BUKIT BENDERA 
