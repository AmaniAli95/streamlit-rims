,justification,filename,date,parliamentCode,parliamentName
29,"Hari ke-8 : - Hujan lebat dan kenaikan paras air sungai telah menyebabkan kawasan Parlimen Permatang Pauh mengalami banjir kilat. Antara kawasan hotspot yang terjejas ialah Taman Guru, Tanah Liat MK9, Kubang Semang, Taman Tun Sardon, Kampung Mengkuang Titi, Kampung Mengkuang Berapit, Kuala Mengkuang, Permatang Pasir dan beberapa lokasi lain. - Rentetan daripada itu, semua calon dan jentera parti membatalkan aktiviti ceramah berkelompok bagi menumpukan sepenuh perhatian kepada misi menyelamat dan membantu mangsa banjir. - Calon BN P.044 Permatang Pauh Datuk Haji Mohd Zaidi Mohd Said bersama jentera parti mengatur gerak kerja turun ke kawasan bagi membantu mangsa banjir. Misi bantuan yang dilaksanakan telah mendapat liputan media massa - Gerak kerja kempen diteruskan ialah sesi ramah mesra bersama pengundi di Pasar Awam Sama Gagah, Pasar Awam Seberang Jaya, Shahida Kitchen, Permatang Ara dan Pasar Malam Guar Perahu. 'Walkabout' juga dilakukan di sekitar PDM Teluk Wang dan beberapa aktiviti berskala besar antaranya senamrobik di Taman Tunku, perlawanan rugbi dan pembangunan bidang kesejahteraan keluarga. - Calon PH P.044 Permatang Pauh, Nurul Izzah Anwar bersama jentera parti juga turun padang bagi membantu mangsa banjir menyebabkan ceramah mega yang dijadualkan semalam di Taman Guar Perahu telah dibatalkan. Antara aktiviti kempen yang telah dijalankan ialah menyantuni mangsa banjir, program gotong-royong dan cegah denggi. - Calon PN P.044 Permatang Pauh, Ustaz Muhammad Fawwaz Mohd Jan dan jentera parti meneruskan kempen dari rumah ke rumah di sekitar Seberang Jaya.",P.044_PERMATANG_PAUH_12.11.2022.csv,12.11.2022,P.044,PERMATANG PAUH 
