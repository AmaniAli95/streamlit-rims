,justification,filename,date,parliamentCode,parliamentName
31,"Senario Umum : Senario hari ke-12 berkempen dilihat kesemua calon yang mewakili parti masing-masing melakukan pecutan akhir dalam memancing undi para pengundi di Bukit Bendera yang berbaki 3 hari sahaja lagi untuk berkempen . Walaupun perang bahan berkempen sudah banyak diletakkan, dilekatkan serta dinaikan di jalan-jalan utama dan persimpangan utama namun ia agak kurang meriah dan agak suram. Hasil pemantauan juga didapati PDM setiap parti sudah mula dibuka namun tidak banyak dan tiada aura jika hendak dibandingkan dengan pilihan raya yang lepas. Calon BN telah  melancarkan Manifesto Calon BN hari ini di Pusat Operasi Barisan Nasional P048 bagi menarik pengundi untuk terus menyokong BN. A. Justifikasi Grading : 1. Strategi berkempen PH semakin hebat dan mempunyai perancangan lebih tersusun yang mana kecanggihan platform media sosial digunakan sehabis baik bagi memikat pengundi untuk menyokong calon PH terutama pengundi baharu di luar kawasan terutama pengundi muda, untuk balik mengundi PH bagi mengekalkan kemenangan PH di Bukit Bendera. 2. Gerak kerja berkempen calon PH akan dibantu oleh ADUN dan pemimpin tertinggi DAP dalam aktiviti ceramah, walkabout dan kempen rumah ke rumah. 3. Antara objektif utama pilihan raya negeri tidak mahu dilakukan serentak oleh kerajaan negeri adalah kerana jentera kerajaan negeri dan ADUN-ADUN boleh digerakan untuk membantu calon-calon bagi memenangi pilihan raya. 4. Setiap kali ceramah kempen Pakatan Harapan akan dibuat siaran langsung di Facebook Page DAP Pulau Pinang supaya pengundi di luar Pulau Pinang  akan lebih peka dengan isu yang diutarakan dan terus memberikan sokongan kepada PH. 5. Calon PH dibawah DAP dapat bekerja sebagai satu pasukan yang kukuh dan saling menyokong. Ceramah Pakatan Harapan kebanyakan pemimpin tertinggi DAP akan turun bersama berceramah dan ini lebih memberi impak kepada orang ramai bahawasanya mereka ada kemampuan untuk mentadbir sesebuah negara. 6. PH mula menggerakan jentera bagi aktiviti 'Flash Mob' dengan plakad 'Horn For Pakatan Harapan' dalam usaha berkempen bagi menarik pengundi disamping ceramah kelompok di lokaliti tertentu. 7. Calon Barisan Nasional daripada parti PCM kurang mendapat sokongan daripada MCA, MIC dan UMNO yang kemungkinan tinggi akan timbul undi protes dalam kalangan pengundi dan penyokong tegar BN 8. Calon BN rajin turun padang berkempen dan memuat naik aktiviti harian di media sosial, tetapi ini dilihat lebih kepada kaedah “one way communication” dan kurang berinteraksi dengan pengundi yang berada di luar kawasan. Kaedah walkabout dilihat aktiviti “mendekati” pengundi tetapi ia juga merupakan kaedah agak lambat umtuk memperkenalkan diri kepada semua pengundi Parlimen Bukit Bendera. 9. Tiada aktiviti dan program berskala besar yang dianjurkan oleh calon BN yang mampu memberikan impak sokongan pengundi meningkat di P048. 10. Satu ceramah Mega Pulau Pinang Barisan Nasional akan berlangsung pada 18 November di Dewan Perhimpunan Cina Pulau Pinang, namun, dalam poster mega tidak kelihatan gambar calon BN Parlimen Bukit Bendera. 11. Calon BN dilihat dipinggirkan oleh jentera Barisan Nasional yang lain. B. Pergerakan dan Aktiviti Calon : 1. Calon BN -Beliau dilihat berkempen dengan aktiviti walkabout dan kempen dari rumah ke rumah dalam memancing undi pengundi setempat di Bukit Bendera. -Bahan berkempen beliau seperti billboard mempunyai gambar beliau sudah dinaikan di jalan-jalan utama dan persimpangan utama jalan. -Beliau melancarkan Manifesto Calon BN Bukit Bendera di Pusat Operasi Barisan Nasional Bukit Bendera hari ini. -Beliau dilihat dibantu oleh jentera BN dalam berkempen disamping aktif di media sosial mengemaskini rangkuman aktiviti harian. -Aktiviti beliau yang beliau jadualkan beberapa kali tergendala akibat faktor cuaca yang tidak menentu. 2. Calon PH -Beliau turun padang santuni pengundi di Bukit Bendera dengan aktiviti walkabout dalam memancing undi pada hari ke-12 berkempen. -Beliau juga aktif melaksana Ceramah Pakatan Harapan bersama pemimpin tinggi DAP dan ADUN di Parlimen Tanjung dan Bukit Gelugor dalam membantu calon daripada parlimen lain untuk memberikan ceramah yang dianjurkan oleh pihak PH. -Beliau juga membuat ceramah kelompok di Batu Ferrenghi dalam usaha membuatkan beliau terasa dekat di hati pengundi. -Aktif di media sosial dengan mengemaskini aktiviti dan siaran langsung. 3. Calon PN -Beliau berkempen dengan aktiviti walkabout untuk santuni dan membeli hati pengundi dengan mengedarkan risalah dan kalender beliau. -Beliau juga aktif di media sosial mengemaskini kegiatan kempen harian beliau. 4. Calon PRM -Banner beliau hanya digantung di Jalan Maktab, Mout Erskine dan Jalan Utama sahaja. Selain itu tiada aktiviti berkempen beliau. 5. Calon Bebas - Tiada aktiviti berkempen",P.048_BUKIT_BENDERA_16.11.2022.csv,16.11.2022,P.048,BUKIT BENDERA 
