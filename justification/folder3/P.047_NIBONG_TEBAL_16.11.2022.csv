,justification,filename,date,parliamentCode,parliamentName
26,"16 November 2022 (Rabu) Semua jentera parti bertanding meneruskan kempen ke kawasan sasaran pengundi dengan berbaki dua hari lagi sebelum tamat tempoh berkempen. Selain itu tidak terdapat sebarang insiden yang tidak diingin berlaku sepanjang tempoh berkempen selama 11 hari yang lalu. Jentera parti lebih banyak menumpukan aktiviti di PDM bagi memenangi hati pengundi. Pemasangan bahan kempen parti bertanding dilihat berbeza mengikut tahap sokongan di setiap DUN dalam Parlimen Nibong Tebal. Contohnya DUN Jawi dimonopoli oleh Pakatan Harapan (PH) manakala DUN Sungai Bakap dan Sungai Acheh dikuasai oleh Barisan Nasional (BN) dan Perikatan Nasional (PN). Namun demikian, dilihat Pakatan Harapan membawa isu dan penyokong yang sama pada setiap aktiviti kempen. Faktor-faktor persaingan sengit antara calon ialah disebabkan kerusi Nibong Tebal pada asalnya milik PH melalui PKR. Namun penyandang telah melompat parti ke parti Bersatu. Pada PRU kali ini, penyandang telah mewakili PN dan PH telah meletakkan calon luar namum bagi pengundi PH mereka tetap setia dengan PH tambahan disokong penuh oleh ADUN PH serta jentera pilihanraya yang sistematik. Manakalah bagi Barisan Nasional pula, telah meletakkan calon dari Parti Makkal Sakti yang boleh manarik pengundi dari kaum India. Namun kecenderungan ahli UMNO sukar diramal kerana di peringkat akar umbi agak kecewa apabila calon bukan dari parti UMNO sedangkan majoriti pengundi adalah kaum Melayu. Semua calon mempunyai kekuatan tersendiri dan telah menawarkan janji-janji pilihanraya yang realistik. Tambahan lagi Perikatan Nasional (PN) telah melancarkan 10 tawaran kepada penjawat awam yang dilihat mampu menarik undi dari penjawat awam. Calon BN merupakan bekas seorang guru yang dekat dengan masyarakat serta pernah membela nasib kaum Melayu terhadap isu yang sebelum ini. Beliau juga merupakan anak jati negeri Pulau Pinang dan mampu menarik undi kaum India. Dalam kempen beliau telah membuat tawaran kepada nelayan di sekitar Nibong Tebal sekiranya beliau memenangi kerusi ini, beliau akan menyumbangkan RM1,000 secara 'one off' kepada nelayan setiap tahun menggunakan gajinya sendiri. Calon PN pula adalah penyandang kerusi parlimen ini dan mempunyai rekod yang baik semasa menjadi Ahli Parlimen Nibong Tebal dan juga sebagai Timbalan Menteri KASA. Beliau juga banyak memberi sumbangan kepada masjid-masjid dan surau di sekitar NIbong Tebal. Calon ini juga mendapat kerjasama penuh dari jentera pilihanraya PN dan memuat naik infografik rekod baik sepanjang perkhidmatan beliau. Manakala calon PH, walaupun calon luar beliau mendapat sokongan jentera pilihanraya serta merupakan seorang yang masih muda, berkerjaya peguam dan mempunyai idea-idea yang bernas. Semua calon telah mengeluarkan manifesto pada asasnya membawa kemakmuran kepada Nibong Tebal. Manifesto BN menjurus kepada kemudahan awam dan pembelaan nasib golongan B40.",P.047_NIBONG_TEBAL_16.11.2022.csv,16.11.2022,P.047,NIBONG TEBAL 
