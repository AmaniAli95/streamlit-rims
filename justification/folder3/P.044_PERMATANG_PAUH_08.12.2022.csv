,justification,filename,date,parliamentCode,parliamentName
29,"Hari ke-13 (Lock Status) : - Berdasarkan 'grading' RIM, menunjukkan Parlimen P.044 Permatang Pauh ini kekal HITAM. Berdasarkan keputusan PRU yang lepas, terdapat penurunan jumlah majoriti dari 15,668 undi (PRU-14) kepada jangkaan 9943 undi (PRU-15) iaitu penurunan majoriti sebanyak 5725 undi. Hal ini disebabkan kalini berlakunya pertandingan empat penjuru. Keadaan ini mendapati tiga parti dominan yang bertanding yang melibatkan calon yang terkenal di kawasan dan dalam parti masing-masing. Masing-masing mempunyai kekuatan dan kelebihan tersendiri yang mampu meraih sokongan pengundi terutama golongan atas pagar dan pengundi baharu. - Berbaki dua hari lagi, pemantauan lapangan di sekitar P.044 Permatang Pauh mendapati calon yang bertanding pada PRU ke-15 melipatgandakan kempen dengan pelbagai aktiviti di setiap Daerah Mengundi (DM) bagi meraih undi dan menyakinkan pengundi. - Calon Barisan Nasional P.044 Datuk Haji Mohd Zaidi Mohd Said bersama jentera parti masih meneruskan kempen di saat akhir dengan menyantuni masyarakat dengan aktiviti berkonsepkan ramah mesra dan ‘walkabout’ di Perda City Flea Market dan Bandar Perda. Sebelah malam, calon bersama jentera parti menganjurkan Ceramah Mega Pecutan Malam Akhir Siri 1 bertempat di bawah 'fly over' di Pekan Penanti (Bersebelahan Sekolah Kebangsaan Seri Penanti). - Seterusnya, calon bergerak menyantuni dan beramah mesra bersama Pertubuhan Silat Lincah di Permatang Pasir. Calon juga turut bersama-sama dengan kumpulan Food Grab dalam program futsal di Gelanggang Futsal Permatang Rawa. - Hari ini, calon telah memulakan gerak kerja dengan program beramah mesra bersama Ahli Persatuan Veteran Tentera di Dewan Kampung Kota dan turut bersama-sama mahasiswa dan anak muda Permatang Pauh bertempat di The Grand Mulia. - Malam ini juga akan berlangsung satu lagi siri ceramah mega bersama Datuk Ustaz Kazim Elias di Perkarangan D’Pauh Garden. - Calon Pakatan Harapan P.044 Nurul Izzah Anwar bersama jentera parti membuat edaran sarapan di Klinik Desa dan Pusat Dialisis Serai Wangi di Taman Seri Akasia. Calon juga turut mengadakan sidang media pagi ini bersama calon P.047 Fadhlina Sidek dan calon P.052 Sim Tze Tzin menyeru pengundi-pengundi luar untuk pulang ke Pulau Pinang bagi membuang undi pada 19 November 2022 (Sabtu). - Calon juga turut berkunjung ke Pejabat Angkatan Pertahanan Awam Daerah Seberang Perai Tengah bagi membincangkan persiapan menghadapi bencana. - Calon seperti biasa masih meneruskan aktiviti ziarah rumah ke rumah di kawasan Telok Wang. - Calon Perikatan Nasional P.044 Ustaz Muhammad Fawwaz Mohd Jan bersama jentera kempen menyantuni masyarakat di sekitar Parlimen Permatang Pauh dan mengadakan kuliah di Masjid Al-Amin, Sungai Dua (luar kawasan – Seberang Perai Utara).",P.044_PERMATANG_PAUH_08.12.2022.csv,08.12.2022,P.044,PERMATANG PAUH 
