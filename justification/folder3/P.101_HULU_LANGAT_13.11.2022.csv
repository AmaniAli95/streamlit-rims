,justification,filename,date,parliamentCode,parliamentName
42,"Calon BN bergerak sangat aktif menemui orang ramai dan pengundinya mengikut jadual kempen yang dikeluarkan. Sambutan orang ramai dan pengundi terhadap calon BN sangat positif. Ada pengundi yang mengucapkan terima kasih atas usaha calon BN kerana telah memberikan pelbagai kemudahan dalam bentuk pinjaman usahawan, pembinaan semula rumah mangsa kebakaran dan bantuan-bantuan kepada mangsa banjir pada tahun lepas. Calon PH meneruskan kempennya dengan menemui orang ramai di restoran-restoran dan melakukan ceramah kelompok. Beliau juga sangat aktif di media sosialnya. Calon PN (BERSATU) pula bergerak bersama jentera PAS menemui orang ramai di pasar-pasar malam dan mengadakan ceramah kelompok. Daripada pemerhatian di lapangan kehadiran dalam ceramah kelompok itu terdiri daripada jentera PN sendiri dan tidak mampu menarik perhatian penduduk atau orang ramai ke ceramah tersebut. Calon Pejuang berkempen dengan menemui orang ramai di kedai-kedai dan pasar-pasar pagi dan aktif di media sosialnya. Calon Warisan tidak melakukan apa-apa kempen di lapangan untuk memperkenalkan dirinya. Kemaskini di laman Facebooknya pula tidak menggambarkan calon bertanding dalam PRU kerana infografik mengenai dirinya dan parti Warisan adalah sangat sedikit. Kawasan ini KELABU PUTIH untuk BN.",P.101_HULU_LANGAT_13.11.2022.csv,13.11.2022,P.101,HULU LANGAT 
