,justification,filename,date,parliamentCode,parliamentName
42,"Dalam tempoh berkempen yang memasuki hari kelapan , semua calon berkempen secara baik, tenang tiada provokasi dan tiada sebarang kejadian yang tidak diingini dilaporkan berlaku.Semua parti berkempen secara berhemah di setiap lokasi yang dipilih dan masing-masing menggunakan pendekatan memancing undi secara baik. Walaupun begitu poster calon Pejuang langsung tidak kelihatan di Bandar Baharu. Hanya terdapat sebahagian kecil poster Pejuang di Kulim. Semua calon dari semua parti masih giat meneruskan agenda berkempen berjumpa dengan pengundi.Pendekatan yang digunakan oleh PH dengan mengadakan ceramah kelompok dan menjejak pengundi ke kampung-kampung bersama petugas, sementara Calon BN pula menggerakkan jentera di semua PDM untuk memantau dan memberi semangat kepada petugas, menjejak pengundi dan turut menyampaikan bantuan sumbangan barang keperluan dapur kepada pengundi yang memerlukan . Bagi Parlimen P018 Kulim/Bandar Baharu kali ini setakat lapan hari berkempen potensi semua calon ada peluang cerah untuk menang kecuali Parti Pejuang kerana calon tidak turun padang berkempen seperti calon lain. Calon PH iaitu DS Saifuddin Nasution Ismail dalam setiap ceramah kelompoknya sentiasa “menjaja’ manifesto PH walaupun isi manifesto adalah perkara yang di kitar semula seperti pemansuhan tol. Selain dari itu beliau berkempen dan berceramah menerangkan hala tuju PH untuk membantu rakyat, berjaya mengawal harga barang semasa beliau menjadi menteri KPDNHEP dahulu dan menyampaikan isu-isu semasa yang boleh menyakinkan pengundi berbanding calon-calon lain yang lebih kepada walkabout berjumpa pengundi. Calon PH berusaha meraih undi untuk mengekalkan kedudukan sebagai Ahli Parlimen Kulim Bandar Baharu dengan mengadakan ceramah kelompok bertemu pengundi. Undi kaum cina dan India dilihat masih berpihak kepada Calon PH terutama di kawasan Pekan di Kulim. Ceramah PH sentiasa ramai dan mendapat sambutan dan pada malam ini pula Pemimpin tertinggi PH Dato’ Seri Anwar Ibrahim akan hadir berceramah di Taman Tunku Putra Kulim bagi menarik sokongan pengundi Parlimen Kulim Bandar Baharu dan Parlimen Padang Serai. Ini menguatkan lagi kekuatan calon PH berbanding calon lain yang masih belum ada lagi pemimpin tertinggi BN atau PN turun membantu berkempen di lapangan. Parti PAS Kawasan Kulim Bandar Baharu aktif menjalankan kempen bagi menawan pengundi Parlimen Kulim Bandar Baharu agar memilih calon PN. Pendakwah bebas dan tokoh agama kawasan Kulim Bandar Baharu iaitu Ustaz Khairi Salleh dan Ustaz Rohaizat Jaafar dilihat sering bersama-sama calon PN iaitu Cikgu Roslan Hashim semasa aktiviti kempen beliau di Kulim dan di Bandar Baharu. PAS di bawah PN juga bergerak sendiri menjalankan kempen bagi meraih perhatian pengundi agar memilih calon PN menggunakan slogan Bersih dan Stabil. PAS menggunakan strategi membuat hebahan menggunakan kenderaan bergerak bagi kempen dan ceramah pendek oleh Ketua Penerangan PAS Bahagian Kulim Bandar Baharu, Ustaz Khairi Salleh untuk menarik sokongan pengundi kepada calon PN. Kempen yang dilakukan menggunakan hebahan melalui kenderaan dan turut disiarkan melalui media sosial sepeti FB dapat diikuti dan menarik perhatian pengundi. Calon PN melakukan kempen sama seperti calon-calon lain iaitu perjumpaan bersama pengundi di PDM, walkabout di pasar dan pekan dan ziarah kasih. Sokongan kuat oleh Parti PAS Bahagian Kulim Bandar Baharu yang turun bersama dengan calon PN semasa kempen dan Pendakwah dari PAS turut menyampaikan ceramah bagi membantu kempen calon PN. Calon BN masih kekal mengadakan aktiviti kempen sama seperti hari-hari sebelum ini dan hari ini di kawasan N35 Kulim dan kawasan N36 Bandar Baharu dengan aktiviti kempen iaitu solat jemaah bersama pengundi , walkabout, ziarah kasih dan perjumpaan bersama pengundi india di Ladang Anak Kulim pada sebelah petang dan bersama pengundi di Taman Kenari Kulim pada sebelah malam. Dalam sesi kempen oleh calon BN dilihat turut mengedarkan risalah Undi Calon 04 BN, Datuk Muhar Hussain.",P.018_KULIM-BANDAR_BAHARU_13.11.2022.csv,13.11.2022,P.018,KULIM-BANDAR BAHARU 
