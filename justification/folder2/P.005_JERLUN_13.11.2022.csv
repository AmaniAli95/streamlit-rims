,justification,filename,date,parliamentCode,parliamentName
36,"Hasil tinjauan hari ke lapan tempoh berkempen masih mengekalkan status KELABU HITAM bagi parlimen ini. Saingan sengit dari 4 penjuru namun tiada sebarang insiden yang tidak diingini berlaku. PN masih kekal diatas dan semakin menujukkan peningkatan dari segi pengundi. Selain TSMY turun padang sebelum ini, PN juga bijak mencari peluang dengan mengetengahkan MB Kedah sendiri untuk slot ceramah di Padang Sera. Dihadiri oleh lebih 500 orang yang kebanyakannya penyokong tegar PAS menyatakan keyakinan terhadap parti ini semakin bertambah. Namun mereka tidak boleh terlalu selesa. Sentimen Tun M bersama isteri yang turun padang mengadakan walkabout di Nat Kodiang juga mendapat sambutan daripada masyarakat setempat. Jelas menunjukkan aura Tun M masih menyumbang kepada sokongan pengundi terhadap DSMM. Selain walkabout, DSMM juga mengadakan sesi sembang santai bersama petani di Kg Mangol Bongor untuk mendengar rintihan petani. Manakala calon PH iaitu Dr Fadzil kelihatan kurang menonjol berbanding calon parti yang lain. Beliau mengadakan ziarah kasih di sekitar kawasan PIDA dan menghadiri kenduri kampung. Sentiasa ditemani oleh YB Salmee dan jentera beliau berkempen tentang manifesto PH. Berlainan dengan PN,PH dan Pejuang, parti BN sehingga kini tiada kemunculan pemimpin tertinggi parti yang turun padang untuk berkempen dan beramah mesra bersama rakyat. Dari segi sokongan ,tidak menunjukkan perubahan yang ketara cuma DM Kampung Siputeh menunjukkan status KELABU PUTIH daripada KELABU HITAM. Jika dilihat pengundi di sini masih setia kepada parti BN. Calon juga kerap berkunjung dan beramah mesra bersama pengundi disini dan solat berjemaah di masjid. Kesemua calon turut singgah di PDM masing-masing pada waktu malam. Bendera, streamer dan poster juga kian rancak dipasang di kawasan tumpuan.",P.005_JERLUN_13.11.2022.csv,13.11.2022,P.005,JERLUN 
