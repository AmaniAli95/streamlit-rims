,justification,filename,date,parliamentCode,parliamentName
42,"JUSTIFIKASI GRADING KELABU HITAM PARLIMEN KULIM BANDAR BAHARU Suasana di kawasan N36 Bandar Baharu dan N35 Kulim di bawah Parlimen Kulim Bandar Baharu dilihat sungguh meriah dengan warna-warni bendera, poster dan banner calon-calon yang bertanding di sepanjang jalan. Semakin hari makin dilihat jumlah pemasangan bendera, poster dan banner calon-calon yang bertanding makin bertambah dan meriah di sepanjang jalan di kawasan N36 Bandar Baharu dan N35 Kulim. Tiada berlaku isu-isu sabotaj oleh pihak tak bertanggungjawab merosakkan bendera atau bahan kempen. Namun atas faktor cuaca iaitu musim hujan lebat dan angin kuat banyak juga bendera-bendera parti yang jatuh dan patah. Malah terdapat papan billboard kempen calon terbalik berhampiran jalan raya. Keadaan ini membahayakan keselamatan pengguna jalan raya akibat pemasangan bahan kempen di sepanjang laluan jalan tambahan pula keadaan cuaca yang kerap hujan lebat dan berangin kuat disamping berlakunya banjir kilat di beberapa kawasan semasa hujan lebat. Keadaan suasana di P018 Kulim/Bandar Baharu hingga ke hari ini bertambah rancak suasana berkempen meriah dipenuhi dengan ribuan bendera parti, poster calon dan billboard berukuran besar gambar calon dan tulisan ayat-ayat meraih simpati undi pengundi dan slogan parti seperti “kita boleh’ “ bersih dan stabil’ dan juga”kestabilan dan kemakmuran” Strategi semua calon menarik undi dengan memasang poster dan billboard muka calon bersama pemimpin tertinggi parti Bagi PH poster calon bersama Anwar Ibrahim, bagi PN poster calon bersama DS Muhyiddin Yassin dan MB Kedah sementara BN pula banyak poster Perdana Menteri DS Ismail Sabri di sekitar Kulim. Semua calon iaitu calon PH, calon PN, calon PH dilihat mempunyai potensi hebat untuk memenangi kerusi kerana setiap calon agresif melakukan kempen secara sihat bagi menawan hati pengundi kecuali calon Pejuang yang tidak turun padang untuk berkempen. Didapati juga bendera Pejuang ada dipasang di beberapa kawasan di N35 Kulim tetapi tiada pemasangan bendera di N36 Bandar Baharu. Bagi PH, ceramah yang disampaikan kebanyakan banyak menyerang kepimpinan kerajaan Barisan Nasional sebagai kerajaan gagal dan Perikatan Nasional disifatkan sebagai lompat parti. Calon PH pada malam tadi telah membawa DS Anuar Ibrahim (DSAI) ke Parlimen Kulim Bandar Baharu bertempat di Perkarangan Pejabat Ahli Parlimen Kulim Bandar Baharu, Taman Tunku Putra Kulim. Ceramah Perdana Anwar untuk Rakyat yang diadakan melibatkan kehadiran DS Anuar Ibrahim, DS Saifuddin Nasution (calon PH Parlimen Kulim Bandar Baharu), DW Mahfuz Omar (calon PH Parlimen Pokok Sena), Karupaiya Mutusami (calon PH Parlimen Pdang Serai), Steven Sim, Rajaretniam, Sim Tze Tzin dan Altimate. Jumlah penyokong dan penduduk tempatan Parlimen Kulim Bandar Baharu dan Parlimen Padang Serai yang hadir juga begitu meriah dan dianggarkan 4 hingga 5 ribu orang. Malah turut disiarkan sesi tersebut secara FB Live yang juga mendapat sambutan panas oleh penonton secara maya dan boleh diulang siar serta dikongsi melalui media sosial. Ceramah yang disampaikan oleh DSAI sangat berapi-rapi dan antara yang dijanjikan oleh beliau sekiranya rakyat mengundi beliau sebagai Perdana Menteri Malaysia ialah beliau tidak akan mengambil gaji sebagai Perdana Menteri dan hanya menggunakan elaun sebagai Ahli Parlimen di Tambun Perak (DSAI calon PH Parlimen Tambun) sekiranya beliau menang. Beliau juga berjanji akan mengurangkan jumlah menteri dalam Kabinet Malaysia dan mengurangkan gaji menteri-menteri untuk mengembalikan wang kepada rakyat. Beliau juga berjanji bahawa akan menstabilkan kos sara hidup dan mengukuhkan kembali mata wang Ringgit Malaysia serta menstabilkan harga barang keperluan harian. Menggunakan justifikasi beliau telah diiktiraf oleh Euromoney dan Asiamoney sebagai menteri kewangan terbaik iaitu semasa beliau memegang jawatan menteri kewangan Malaysia dahulu (1996). Beliau turut menegaskan bahawa calon PH Parlimen Kulim Bandar Baharu seorang yang berkaliber semasa menjadi menteri KPDNHEP di mana DS Saifuddin Nasution berjaya mengawal harga barang-barang keperluan dari naik dan bekalan barang mencukupi dalam pasaran. Beliau turut menyebarkan propaganda bahawa pemimpin tertinggi Barisan Nasional adalah penyamun, mengamalkan rasuah dan menjalani kes mahkamah berhubung penyelewengan kuasa dan rasuah. Begitu juga ditujukan kepada calon perdana menteri Perikatan Nasional yang membawa slogan Bersih tetapi tidak telus menyatakan kos pembelian vaksin dan mengistiharkan darurat akibat pandemik covid yang terlalu lama hingga menjejaskan ekonomi negara dan pendapatan rakyat terjejas teruk. Ceramah yang disampaikan oleh calon PH pula adalah sama seperti yang disampaikan olehnya sebelum ini menegaskan kreadibiliti beliau semasa menjadi menteri KPDNHEP. Berikutan aktiviti kempen ceramah tersebut dilihat akan membawa pengaruh yang kuat dalam usaha menarik sokongan pengundi Parlimen Kulim Bandar Baharu kepada calon PH dan Pakatan Harapan. Calon PH dalam setiap ceramah selalu membawa isu kenaikan harga barang dan membuat perbandingan harga barang semasa beliau menjadi menteri KPDNHEP dahulu. Dan berjanji jika menang beliau akan meneruskan agenda foodbank.ini juga sebagai salah satu cara beliau memancing undi rakyat. Undi kaum cina dan India dilihat masih berpihak kepada Calon PH terutama di kawasan Pekan di Kulim. Calon Perikatan Nasional iaitu Cikgu Roslan Hashim bergerak melakukan aktiviti kempen seperti biasa iaitu perjumpaan bersama pengundi dan penyokong di PDM, walkabout dan ziarah kasih. Hari ini calon PN bersama dengan Ustaz Khairi Salleh, Ketua Penerangan Perikatan Nasional Kulim Bandar Baharu serta Ustaz Rohaizad Jaafar melakukan walkabout dan bertemu pengundi di sekitar Pekan Kulim dan Market Kulim. Ustaz Khairi Salleh membuat hebahan menggunakan kenderaan (seperti hebahan YUnit bergerak IOW JaPen) mempromosi dan memperkenal calon PN. Kedua-dua tokoh agama tersebut merupakan pendakwah bebas yang disegani oleh penduduk Parlimen Kulim Bandar Baharu . Di sesi tersebut juga beliau turu berselawat ke atas Nabi semasa sesi hebahan dan kempen calon PN Cikgu Roslan Hashim. Kempen ini juga turut disiarkan media sosial FB Pas Kulim Bandar Baharu yang membolehkan orang ramai dapat menonton secara online aktiviti tersebut secara ulang siar dan dikongsi di media sosial. Pendekatan kempen calon PN dengan sokongan kuat oleh kepimpinan PAS Kulim Bandar Baharu ini dilihat mampu menawan pengundi di kawasan N35 Kulim dan N36 Bandar Baharu khususnya pengundi melayu. Dalam sesi kempen pertemuan bersama pengundi di PDM dan UDM di kawasan Bandar Baharu dan Kulim juga turut bersama Ustaz Khairi dan Ustaz Rohaizat ceramah pendek berkempen untuk calon PN. Malah PAS juga bergerak sendiri mempromosikan calon PN. Strategi PAS melalui Perikatan Nasional adalah melepaskan kerusi Parlimen kepada Bersatu dan akan bertanding bagi kerusi DUN apabila pembubaran DUN Kedah nanti serta melakukan kempen dan menemui pengundi bergerak bersama dengan calon PN. Selain itu, Parti PAS Kawasan Kulim Bandar Baharu di bawah Perikatan Nasional menggunakan pendekatan perang saraf secara psikologi bagi mempengaruhi pengundi di Parlimen Kulim Bandar Baharu. PAS menyebarkan mesej dan propaganda melalui media sosial iaitu wassup menggunakan pendekatan 1 hari 1 hadis dan gambar bagi kempen meraih sokongan pengundi supaya memilih calon PN. PAS menggunakan hadis agama bagi penyebaran mesej berantai melalui wassup group dan wassup secara individu kepada pengundi pada setiap hari 1 mesej bergambar hadis dari IKRAM Malaysia bagi mempengaruhi pengundi. Strategi ini sedikit sebanyak akan berjaya mempengaruhi pengundi untuk memilih calon PN khususnya pengundi atas pagar apabila setiap hari menerima mesej hadis/agama bagi memilih calon yang ingin diundi. Calon Barisan Nasional, Datuk Muhar Hussain meneruskan kempen bagi Parlimen Kulim Bandar Baharu seperti sebelum ini dan hari ini berfokus di kawasan N36 Bandar Baharu. Beliau melakukan kempen hari ini dengan walkabout di kawasan sekitar Pekan Serdang, ziarah kasih di kawasan Parit Nibong, Lubok Buntar dan kawasan berhampiran dan menemui pengundi cina di Kem Bagan Samak pada sebelah malam. Semasa sesi kempen beliau turut mengedarkan risalah Undi calon no 4 Barisan Nasional. Jalinan rakyat Umno Cawangan Bandar Baharu pula mengedarkan sumbangan bakul makanan kepada golongan yang memerlukan. Pada sesi kempen sebelah petang di sekitar Pekan Serdang, calon BN walkabout bersama-sama dengan ADUN Bandar Baharu, Dato' Norsabrina di Taman perumahan Taman Melur Serdang dan premis perniagaan pekan Serdang. Kempen secara bersama oleh Calon BN dan YB ADUN Bandar Bandar Baharu adalah baik bagi mengubah persepsi pengundi tempatan mengenai hubungan yang kurang baik antara calon BN selaku Ketua Bahagian UMNO Kulim Bandar Baharu dan ADUN Bandar Baharu. ADUN Bandar Baharu mempunyai pengaruh sendiri di kalangan pengundi Parlimen Kulim Bandar Baharu dan mampu membantu kempen Calon BN.",P.018_KULIM-BANDAR_BAHARU_14.11.2022.csv,14.11.2022,P.018,KULIM-BANDAR BAHARU 
