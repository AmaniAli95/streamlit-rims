,justification,filename,date,parliamentCode,parliamentName
45,"Hasil tinjauan hari ke tujuh bagi P011- Pendang , suasana agak suram dan agak berkurangan aktiviti semua parti yang bertanding. Hal ini disebabkan kesemua parti dan calon lebih menumpukan aktiviti Tahlil dan bacaan Yassin sempena malam jumaat. Keadaan cuaca yang mulai hujan juga antara faktor yang menyebabkan aktiviti dilihat suram. Pergerakan Calon BN dilihat penuh momentum bertenaga dengan melakukan pelabagai aktiviti untuk berjumpa para pengundi. Namun para pengundi masih belum lagi membuat keputusan akhir kerana calon BN merupakan bukan anak tempatan dan telah terlalu lama berkhidmat di DUN Sg Tiang ( 20 tahun ). Pengaruh calon ini di Dun Tokai agak kurang terserlah kerana kawasan ini adalah kubu kuat PAS. Jika kita melihat sejarah PRU-PRU yang lepas bagi Dun Tokai yang mempunyai 21 PDM, calon-calon BN sebelum ini hanya menang di dua PDM sahaja iaitu di PDM Sri Pudak dan PDM Kg Pulai. Perbezaan pengaruh / populariti Calon BN ini memang agak ketara bagi DUN Tokai berbanding DUN Sg Tiang. Namun untuk PRU kali ini juga berlaku penolakan terhadap Calon BN di DUN Sg Tiang. Penolakan ini akibat dari pelbagai faktor terutama melibatkan Intergriti pengurusan UMNO Bahagian , sikap orang disekeliling beliau yang dilihat terlalu sombong dan angkuh, Kelemahan jentera Pemuda , Puteri dan hanya didokong kuat oleh Sayap Wanita. Ketua-ketua Cawangan juga hanya berlakon dihadapan beliau kerana untuk menjaga kepentingan masing-masing. Selain itu , hasil temubual dengan pelajar tingkatan 6 yang kita buat secara rawak ( 20 orang ) , 10 orang memilih PN , 3 orang memilih BN dan selebihnya belum pasti .Mereka ini adalah pengundi berusia 18 tahun memberi pelbagi faktor kenapa mereka memilih PN, antaranya UMNO dilihat parti yang banyak Rasuah , kroni , kurang memberi peluang kepada orang muda dan hanya cederung kepada golongan elit dan mempunyai kuasa wang. PN masih terus mendahului dari susun atur progaram dan gerakan jentera parti yang penuh komitmen walaupun calon PN sendiri tidak disukai oleh ahli PAS kerana sikap beliau dan juga mereka yang berada disekeliling beliau. Namun bagi ahli PAS , ketaatan kepada arahan pimpinan tertinggi yang memutuskan untuk mereka terus istiqamah menyokong calon yang dipilih. Inilah budaya penyokong PAS, walaupun mereka marah , mereka tetap istiqamah. PH dilihat banyak mendominasi kawsan bukan Melayu dan jentera parti PH dilihat kukuh dan mempunyai peruntukan yang cukup untuk menggerakan aktiviti kempen. PEJUANG masih lagi bergerak seadanya dan penerimaan parti PEJUANG agak kurang",P.011_PENDANG_11.11.2022.csv,11.11.2022,P.011,PENDANG 
