,justification,filename,date,parliamentCode,parliamentName
37,"Hari kedua selepas penamaan calon memperlihatkan calon-calon yang bertanding mulai mengerakkan jentera melalui aktiviti kempen secara bersemuka. Antara aktiviti kempen bersemuka yang dilaksanakan oleh calon-calon seperti sembang warung, edaran bahan penerbitan parti, lawatan rumah ke rumah dan meraih undi di tempat tumpuan ramai seperti di pasar tani. Calon BN iaitu Datuk Ahmad Jazlan Yaakub dan Wan Ahmad Fayhsal Wan Ahmad Kamal (PN) juga aktif berkunjung ke bilik gerakan jentera parti masing-masing. Calon BN iaitu Datuk Ahmad Jazlan Yaakub yang merupakan penyandang selama dua penggal (PRU13 -PRU14) masih berpeluang untuk mempertahankan kerusi P029 Machang kerana faktor beliau yang merupakan anak tempatan dan sememangnya popular di kalangan pengundi parlimen Machang. Selain itu, perwatakan calon BN yang mesra rakyat boleh memberi kelebihan kepada beliau untuk menewaskan calon-calon lain. Usaha kempen yang lebih agresif oleh calon BN disemua PDM boleh menyumbang kepada peningkatan sokongan pengundi dari semasa ke semasa. Saingan terdekat calon BN merupakan dari Perikatan Nasional (Bersatu) iaitu Wan Ahmad Fayhsal Wan Ahmad Kamal yang boleh memberi tekanan kepada penyandang sekiranya beliau lebih agresif melaksanakan kempen diikuti oleh semangat kesetiaan yang tinggi di kalangan penyokong tegar PAS yang turut membantu berkempen. Faktor calon PN (Bersatu), PH (PKR) dan GTA (PUTRA) yang merupakan bukan anak tempatan juga menyebabkan sukar untuk mereka menewaskan calon BN. Selain itu, calon PN (Bersatu), PH (PKR) dan GTA (PUTRA) yang tidak popular memberi kelebihan kepada calon BN untuk mempertahankan kerusi P029 Machang.",P.029_MACHANG_07.11.2022.csv,07.11.2022,P.029,MACHANG 
