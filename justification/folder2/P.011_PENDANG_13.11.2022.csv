,justification,filename,date,parliamentCode,parliamentName
45,"Hasil tinjauan hari ke sembilan bagi P011- Pendang , Keadaan di Parlimen P011- Pendang semakin rancak dengan pelbagai aktiviti dari semua calon disebabkan jumaat dan sabtu merupakan hari Cuti Rehat bagi yang bekerja Kerajaan serta Swasta. Pekan Sabtu dikunjungi calom untuk meraih undi kerana ini ruang serta peluang untuk calon bertemu pengundi secara terbuka. Bagi calon PH menganggap peluang beliau untuk mencuri pengundi BN dan PN masih terbuka dimana gerak kerja serta sumber kewangan yang beliau ada juga antara faktor menarik untuk didekati. Sebahagian pengundi sekarang sudah tidak peduli tentang parti mahu pun kestabilan Negara , apa yang penting adalah wang . Tahap sokongan pengundi-pengundi Melayu, Cina dan masyarakat Siam terutamanya di dalam PDM Manggol Petai ,PDM Pekan Pendang serta PDM Seberang Pendang , PDM Pekan Tokai , PDM Titi Akar , PDM Kg China lebih menjurus kepada Calon PH , Walaupun calon PN dan BN mempunyai ramai juga penyokong namun jika dilihat sejarah PRU 14 yang lepas , tahap sokongan di PDM-PDM tersebut masih kuat sokongan kepada PH ( secara senyap ). Jika kita tak buat sesuatu dan tak pandai memilih, hanya menggunakan guna emosi dan sentimen sahaja atau kita terus menggunakan kekayaan dan wang demi meraih kuasa macam dulu.Maka kita akan lingkup. Tahap sokongan di setiap PDM-PDM lain juga akan mecentuskan satu keputusan yang diluar jangka kerana pelbagai faktor seperti calon, wakil calon , anggota parti yang tidak sehaluan serta bersengketa sesama sendiri. BN dilihat tidak begitu konsisten dalam pergerakan jentera mereka berbanding PH dan PN yang lebih mendahului. Hasil PRU-15 ini sangat menarik untuk kita lihat namun dijangkakan lebih banyak kesan negatif akan timbul daripada tiada satu pun parti yang mampu menjadi dominan.Kita harus sedar hakikat daripada sebuah parti politik yang penuh semangat nasionalisme, kini budaya baharu parti telah bertukar kepada nafsu materialisme, kekayaan dan kepentingan individu semata-mata.Kepentingan masyarakat kini tenggelam dan tidak menjadi keutamaan lagi. BN / PH / PN / PEJUANG juga sedang menghadapi krisis kepimpinan yang tak pernah dihadapinya sebelum ini dalam keadaan yang lebih parah hari ini. Ini bermakna proses pembentukan kerajaan mungkin akan memakan masa dan ketidaktentuan ini boleh menjejas sentimen pelabur di pasaran. Sebaliknya, jika sebuah kerajaan yang stabil dengan majoriti yang tinggi dapat dicapai selepas PRU15 nanti maka Negara akan kembali ke landasan pemulihan ekonomi yang lebih mampan berbanding keadaan yang tidak menentu sekarang.Pengundi perlu membuat pilihan yang bijak untuk kestabilan dan kemakmuran Negara.",P.011_PENDANG_13.11.2022.csv,13.11.2022,P.011,PENDANG 
