,justification,filename,date,parliamentCode,parliamentName
41,"Hari ke 12 lock status P014 Merbok keputusan PH mempertahankan kemenangan. PDM Taman Bandar Baharu, Sungai Lalang, Bandar Laguna Merbok, Tasek Apong, Air Menideh, Jalan Badlishah, Taman Peruda, Taman Ria Utara, United Sungai Petani, Bukit Rusa, Ambangan Height, Taman Ria Selatan, Semeling Kiri, Kampung Bedong, Taman Sri Tanjong, Bunga Raya dan Sekolah Ibrahim menyumbang kepada sokongan memenangkan PH. Namun majoriti berkurangan dari PRU yang lepas. Ramai sebenarnya telah membuka mata dengan apa yang terjadi apabila kita tidak memainkan peranan sebagai pengundi yang memilih dengan betul pada PRU yang lepas. Akar umbi rata-rata menyuarakan kekecewaan PRU15 tidak menampilkan gabungan politik orang melayu. PRU14 tidak diambil ikhtibar apabila orang melayu berpecah belah serta menguntungkan PH. Pilihanraya kali ini sepatutnya berlaku gabungan Muafakat Nasional yang mana akan memberikan keuntungan kepada undi melayu yang bersatu serta diwakili satu parti sahaja. Jika gabungan ini berlaku, maka Sungai Petani dengan mudah akan ditawan kembali. Umum tahu apabila politik tidak stabil, maka banyak perkara tidak dapat dilakukan. Kerajaan acap kali berlaku pertukaran seperti selepas PRU14 yang lepas. Sejarah menunjukkan kerajaan bertukar 3 kali dalam sepenggal, namun pemain politik melayu Islam masih bertelagah terutama dalam soal gabungan Muafakat Nasional. PRU15 terus dilabel sebagai PRU Zahid. Untuk Merbok, Calon BN sukar untuk mendapatkan sokongan kerana tidak dikenali. Untuk rekod, hanya pemuda dan Ketua Bahagian saja yang bekerja untuk memenangkan BN sebelum penamaan calon. Isu kekecewaan Ketua Bahagian dan Pemuda juga memberi impak terhadap tempo kempen TokPon yang tmpak tumpul. Wartawan juga mengakui perwatakkan sukar senyum dan sombong calon BN menyukarkan aktiviti meraih undi. PN masih kekal memainkan isu kemaslahan melayu Islam semasa 22 bulan pentadbiran PH, namun isu ini hanya memberikan kesan dengan memecah belahkan undi melayu sahaja. Iaitu pengundi tegar BN akan terus memberikan undi kepada BN dan pengundi PAS akan memberikan undi kepada PN. Hingga hari ini, PN masih mengharapkan jentera dan sokongan dari penyokong PAS. PEJUANG dan WARISAN dilihat jauh ketinggalan dari segi sokongan. Calon Pejuang dan Warisan tidak dikenali serta gerak kerja yang semakin perlahan. Jentera Pejuang tempatan sendiri mengakui tidak pernah mengenali calon yang mewakili mereka, dan terpaksa kerja bagi meraih sokongan pengundi untuk menyokong parti mereka.",P.014_MERBOK_18.11.2022.csv,18.11.2022,P.014,MERBOK 
