,justification,filename,date,parliamentCode,parliamentName
45,"Parlimen ini masih mengekalkan status KELABU HITAM bagi hari kelapan tempoh berkempen. Calon PN bagi parlimen ini kerap turun padang menyantuni rakyat. Turut dibantu YB Kak Ton yang tanpa jemu membantu beliau berkempen menjadi tunjang kepada calon ini untuk teguh berdiri. Sentimen MB Kedah yang turun padang berkempen di Dataran Pantai Halban juga sedikit sebanyak menambahkan sokongan bagi parti ini terutamanya penyokong tegar PAS. Boleh dikatakan calon yang hebat dalam menarik pelabur asing ke Kedah menjadi bonus bagi beliau untuk singgah di hati pengundi. Calon ini juga mengadakan walkabout , ziarah mahabbah dan menyantuni jentera beliau di PDM. Tidak jauh berbeza, parti PH juga giat berkempen. Calon PH mengadakan konvoi anak muda dan isian minyak percuma kepada pengundi sekitar kawasan Taman Tunku Sarina. Beliau juga mengadakan ziarah warga emas dan OKU di kawasan sekitar. Manakala bagi calon BN pula beliau mengadakan ziarah kasih dan menghadiri sukan sepak raga bersama anak muda di kawasan sekitar. Walaupun Dato Hasmuni adalah anak jati tempatan, beliau mempunyai harapan yang tipis sekiranya masalah dalaman parti BN itu sendiri tidak dapat diselesaikan. Bagi Penyandang kerusi parlimen Kubang Pasu ini, Dato Amiruddin calon parti Pejuang tidak boleh terlalu selesa. Beliau perlu bekerja kuat demi memastikan pengundi masih mempercayai beliau. Beliau mengambil peluang dengan mendekati pengundi bukan melayu di pasar cina, solat berjemaah dimasjid dan ziarah kasih. Kesemua calon juga berkunjung ke PDM masing-masing untuk beramah mesra bersama jentera parti. Bendera,poster dan streamer semakin rancak dipasang di lokasi tumpuan awam. Tempoh berkempen tenang dan terkawal.",P.006_KUBANG_PASU_13.11.2022.csv,13.11.2022,P.006,KUBANG PASU 
