,justification,filename,date,parliamentCode,parliamentName
45,"Hari Kesepuluh selepas penamaan calon.Masing-masing sedang giat bertungkus lumus mempronosi serta memperkenalkan diri masing-masing. Pelbagai kaedah digunapakai oleh setiap jentera parti bagi memenangi harti pengundi. Namun demikian , mutakhir ini banyak ditimbulkan pelbagai persoalan yang memerlukan satu huraian jawapan yang boleh menjadi pemecah kepada isu-isu yang berbangkit terutamanya melibatkan kemelut dan ketidakstabilan politk yang menyebabkan rakyat dalam keadaan STRESS dan hilang keyakinan terhadap semua parti politik. Barisan Nasional (BN) yang sering memegang watak protagonis, tewas dalam PRU Ke-14 (PRU14). Walaupun skrip selepas itu berbeza dengan BN menjadi sebahagian kerajaan, malah Perdana Menteri dari BN, tetapi dalam PRU15, gabungan parti ini tidak lagi menjadi watak protagonis seperti dahulu. Jika kita tinjau ,ketidakstabilan politik ini bermula pada 10 Mei 2020 setelah Kerajaan Barisan Nasional tewas dalam Piliharaya ke 14 sehingga terbentuk Kerajaan Pakatan Harapan yang hanya mampu bertahan selama hampr 22 bulan sebelum tercetus semula akibat kemaruk kuasa dan hilang pertimbangan pimpinan politik. Ia kemudiannya diganti oleh Kerajaan Perikatan Nasional yang melibatkan Bersatu, UMNO/BN dan PAS serta beberapa parti dari Sabah dan Sarawak.Gabungan awal ini sudah menampakkan kerapuhan namun demi kestabilan politik dan kepentingan rakyat ia telah membuka satu harapan baharu namun ia juga tidak berpanjangan kerana sekali lagi episode yang lama digerak semula oleh pemain-pemain politik. Namun ketika Parlimen dibubarkan pada 10 Oktober lalu, BN hanya tinggal sebanyak 42 kerusi Parlimen, iaitu Umno sebanyak 38, MCA (2) serta MIC dan Parti Bersatu Rakyat Sabah (masing-masing 1). Rentetan dari itu juga akan mempengaruhi setiap 44 PDM dalam Parlimen.Calon PN dijangka akan mengekalkan potensi mereka di PDM Kepala Bukit , PDM Kg Rambai, PDM Kubang Jelai, PDM Bukit Raya , PDM Banggol Besi , PDM Guar Kepayang , PDM Gajah Mati , PDM Paya Kelubi , PDM Batu Menunggul , PDM Kg Bechah , PDM Sawa Kechil , PDM Junun , PDM Kobah , PDM Bukit Jambol , PDM Tempoyak , PDM Alor Besar , PDM Charok Kudung dan PDM Penyarom. 18 PDM ini dijangka PN akan mengekalkan momentum kemenangan disamping dibantu oleh PDM-PDM lain. Manakala BN dijangka menguasai 14 PDM yang menjadi deposit untuk kemenangan mereka seperti PDM Sri Pudak , PDM Kg Pulai , PDM Perupuk , PDM Kg Belat , PDM Paya Rawa , PDM Kg Mahawangsa , PDM Padang Pusing , PDM Padang Durian , PDM Paya Mak Insun , PDM Pokok Tai , PDM Bukit Genting , PDM Tanjung Setul , PDM Pokok Asam dan PDM Paya Mengkuang. Namun dijangkakan juga akan berlaku perubahan undi kepada calon lain atas beberapa factor seperti calon, wakil calon dan pergerakan jentera yang agak kurang berjaya mengatasi beberapa isu yang berlegar dalam kawasan Parlimen. Kelebihan BN adalah mempunyai keahlian yang besar iaitu 25,000 orang di Parlimen Pendang .Namun sejauh mana keberkesanan Jentera BN untuk membawa keluar pada hari pengundian belum pasti lagi. Calon PH dilihat dapat menguasai beberapa PDM seperti PDM Tanah Merah , PDM Pekan Tokai , PDM Kg China , PDM Titi Akar , PDM Pekan Pendang , PDM Seberang Pendang dan PDM Manggol Petai melalui pengundi Cina dan Siam dan sebahagian pengundi Melayu. PDM-PDM ini tempat yang ramai pengundi Cina dan Siam serta Melayu yang bekerja dalam pelbagai sektor.Ia melibatkan sebahagian besar kawasan Taman Perumahan. Calon PH juga menggunakan isu semasa untuk menarik pengundi meskipun keahlian tidak seramai seteru utama mereka. Terdapat 5 lagi PDM seperti PDM Kubur Panjang , PDM Sg Tiang A , PDM Sg Tiang B , PDM Ayer Puteh dan PDM Kg Bahru yang belum pasti lagi dapat dikekal kemenangan untuk Calon BN atau pengundi tegar BN akan swing ke PN atau PH. Ini pasti terjadi disebabkan pelbagai isu mengenai calon BN. Bukan rahsia lagi bahawa di kawasan bandar dan separa bandar, Umno sudah hilang daya tarikan kepada pengundi, terutama berpendidikan, kelas menengah dan mementingkan integriti. Prestasi BN amat tidak memberangsangkan jika keputusan PRU14 dijadikan ukuran. Perlu diingatkan bahawa pengundi muda, terutama hampir 23K (Parlimen Pendang Sahaja ) yang berumur antara 18 hingga 20 tahun bukan sahaja mempunyai cita rasa berbeza, tetapi sukar dijangka. Elemen darah muda dan antiestablishment tidak menjanjikan kepastian buat BN. Bagi calon PEJUANG masih lagi berkempen seperti biasa disamping berharap dapat mengambil undi serta membuat pecahan undi sahaja. Kesimpulannya proses pembentukan kerajaan mungkin akan memakan masa dan ketidaktentuan ini boleh menjejas sentimen pelabur di pasaran. Sebaliknya, jika sebuah kerajaan yang stabil dengan majoriti yang tinggi dapat dicapai selepas PRU15 nanti maka Negara akan kembali ke landasan pemulihan ekonomi yang lebih mampan berbanding keadaan yang tidak menentu sekarang.Pengundi perlu membuat pilihan yang bijak untuk kestabilan dan kemakmuran Negara.",P.011_PENDANG_14.11.2022.csv,14.11.2022,P.011,PENDANG 
