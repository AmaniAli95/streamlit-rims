,justification,filename,date,parliamentCode,parliamentName
41,"Genap seminggu tempoh berkempen PH masih lagi mendahului sokongan bagi mempertahankan P014 Merbok dengan status terkini KELABU HITAM. Kelebihan menjadi bekas penyandang menjadi faktor utama, ditambah pula dengan penampilan imej ustazah YB Nor Azrina Surip atau lebih mesra disapa YB Nurin sentiasa menampilkan perwatakan mesra dengan pengundi termasuk penjawat awam. YB Nurin mudah didekati dan sentiasa berusaha membantu rakyat walaupun hakikatnya beliau merupakan pembangkang. Tanpa mengira PDM yang memberikan sokongan pada PRU lepas, semua peruntukkan parlimen digunakan sepenuhnya untuk membantu rakyat terutama semasa Pendemik covid19. Ini dikuatkan lagi dengan sokongan dari PDM Sekitar bandar Merbok, Pekan Tanjung Dawai, PDM menghampiri bandar Sungai Petani merupakan kawasan pengundi tegar PH. PN pula menampilkan calon dari Bersatu, berbangsa melayu dan beragama Islam. Faktor itu menunjukkan jelas setiap malam jentera kempen yang hanya terletak kepada parti PAS tampak lebih agresif dengan hampir setiap malam 2 atau 3 PDM membuat ceramah bagi menarik sokongan pengundi. PN sentiasa memainkan isu kemaslahan melayu Islam semasa 22 bulan pentadbiran PH dan jajaran baru. Sokongan PN dijangka meningkat apabila Nazri Abu Hassan atau nama mesra Bang 'E' dilihat hadir semua ceramah yang dianjurkan PAS selain aktiviti kempen bersemuka yang dijalankan pada siang hari. BN telah melancarkan inisiatif yang dinamakan “Tekad Tok Pon Demi Merbok” yang mendedikasikan kesungguhan BN untuk membantu penduduk Merbok dengan 10 tekad yang dijanjikan merangkumi keseluruhan aspek ekonomi sosial, kemajuan sukan, perpaduan pendidikan serta infrastruktur awam. PEJUANG semalam membuat rapat umum bersama Tun M di dalam dewan tertutup di Cinta Sayang Resort. Tinjauan mendapati hanya jentera parti dan penyokong Parti Iman hadir. Tun M masih lagi menyalahkan Najib Razak untuk terus bertanding memulihkan negara.",P.014_MERBOK_12.11.2022.csv,12.11.2022,P.014,MERBOK 
