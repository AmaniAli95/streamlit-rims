,justification,filename,date,parliamentCode,parliamentName
53,"Berdasarkan risikan dan tinjauan selama ini di dapati BN kalah dalam Parlimen ini. Didapati parti PH masih mendahului carta dan diikuti oleh PN. Pengundi luar yang akan pulang pada hari pengundian ini juga dijangka akan mengundi PH berdasarkan trend keputusan yang terjadi pada pru yang lepas. antara faktor lain adalah: calon BN walaupun beliau aktif dalam meyakinkan pengundi namun tempoh berkempen selama 14 hari tidak cukup bagi beliau untuk mendapat kepercayaan pengundi. Jika calon ini telah bertapak di parlimen ini selama 6 bulan atau lebih awal lagi ia sudah pasti dapat meningkatkan kecenderungan pengundi kepada beliau, Calon BN tidak mempunyai pengalaman dalam kawasan ini selain mempunyai isu dengan pemangku ketua bahagian Kuala Kedah. Sentimen Calon luar masih tetap dimainkan oleh pengundi disini dan ia dapat dilihat dalam media sosial tempatan di mana orang ramai mempersoalkan siapakah beliau dan di manakah beliau sebelum ini namun penerimaan pengundi semasa berkempen dan di hari 9 ke atas nampak positif. Calon BN bijak memainkan isu pembangunan yang dibawa oleh penyandang kerusi parlimen ini. Isu ini amat dekat dengan pengundi dan mampu meraih perhatian mereka. Tiadanya bantuan kempen dari tokoh-tokoh besar parti untuk meraih lagi perhatian pengundi juga menyebabkan calon ini berada di kedudukan sekarang.  selain itu, Calon PH semakin kerap berkempen bagi memastikan beliau pergi ke semua tempat pengundi parlimen ini. Calon PH ini kini banyak tertumpu dikawasan-kawasan majoriti melayu. Dengan kehadiran kepimpinan tinggi parti keadilan Dato Seri Anwar Ibrahim yang mendapat sambutan yang luar biasa menunjukan kawasan ini masih lagi menjadi Kubu kuat untuk PH. Tidak banyak yang dilakukan oleh calon PH namun kemenangan majoriti yang besar menjadi faktor beliau masih di hadapan namun ini tidak boleh dijadikan sandaran oleh calon PH, Jika dilihat dalam kawasan DUN, majoriti kemenangan masih lagi boleh ditandingi. Selain itu calon mempunyai pengetahuan yang luas mengenai pengundi dalam kawasan ini dan mendapat sokongan pengundi bukan melayu. Faktor pengundi bukan melayu juga memainkan peranan dalam parlimen ini kerana kebanyakan undi melayu berpecah sekurangnya 3 penjuru. Pihak lawan sudah cuba membuka kelemahan calon PH antaranya kurang pembangunan fizikal dan ekonomi yang dibawa oleh calon, atas tindakan itu, calon PH cepat mengambil tindak balas dengan mengeluarkan video-video di media sosial untuk menjawab isu yang ditimbulkan Faktor lain juga berdasarkan hasil risikan mendapati banyak pengikut parti Amanah kecewa dengan PH yang telah memecat Pengerusi Amanah Kedah, Datuk Phalrolrazi yang mempersoalkan calon DAP bertanding di kerusi Amanah di Parlimen Jerai, Isu ini telah menjadikan pengikut Amanah dalam kawasan Kubang Rotan ada yang berpaling menyokong PAS semula. Disebabkan itu calon PN semakin mendapat perhatian pengundi selain kempen dan ceramah beliau yang mengajak pengundi parlimen ini berubah kepada calon baru dan cukuplah memberi tempoh yang lama kepada penyandang, isu nasional seperti Undi BN bererti undi Zahid juga dilihat pengundi dan banyak undi BN beralih kepada PN, namun isu ini tidak dimainkan oleh calon . selain itu Calon yang pernah bertanding disini telah tahu seluk beluk kawasan dan masih ada pengaruh yang kuat. Calon PN juga banyak mendekati pengundi Amanah yang berpaling kepada pas untuk menerima Pas semula. Banyak penyerahan Borang keahlian baru disampaikan semasa beliau melakukan ceramah, proses ini dikatakan hanya gimik namun sesetengah sumber menyatakan ianya adalah benar. Calon juga telah mengerakan saluran media sosialnya untuk mendapat perhatian pengundi muda dan perlu melakukan aktiviti yang mendapat sokongan golongan muda. Bagi Calon Pejuang dan Warisan walaupun banyak bendera mereka telah dinaikan namun calon ini tidak mendapat sambutan kerana parti ini baru sahaja bertapak di Daerah Alor Setar (Warisan baru 4 bulan manakala Pejuang lebih Setahun). strategi pendekatan calon juga agak diragui kerana calon seolah2 menjalankan kempen secara ""touch n go"" dan agak kelam kabut. Diatas Faktor-faktor ini Calon BN tidak mampu menandingi penyandang dan parti PN.",P.010_KUALA_KEDAH_17.11.2022.csv,17.11.2022,P.010,KUALA KEDAH 
