,justification,filename,date,parliamentCode,parliamentName
45,"Pada hari kesebelas tempoh berkempen dalam suasana hujan berterusan dari sebelah petang hingga ke malam apa yang dapat dilihat kesemua calon yang bertanding sangat yakin dan percaya terhadap kelebihan mereka . Dari sudut pandangan ,kebijaksanaan dan timbang tara rakyat adalah kunci kejayaan bagi pembentukan sebuah kerajaan yang benar-benar boleh menjaga kepentingan Rakyat. Keghairahan anak-anak muda untuk menunaikan tanggungjawab sebagai pemilih tidak dapat dibendung lagi apabila ada dalam kalangan mereka sudah pasti akan balik kampung menunggu detik Sabtu ini ditambahkan lagi Perdana Menteri mengumumkan Cuti Kelepasan AM pada 18 November 2022 dan 19 November 2022. Pengundi pasti boleh membezakan antara kaca dan permata. 22 bulan di bawah kerajaan PH amat merosakkan. 17 bulan di bawah kerajaan darurat PN pula amat melelahkan dan dibawah Kerajaan PN 2.0 juga seperti boneka . Kerajaan terdahulu (PH) yang ada di dalam kabinet adalah mereka yang tidak ada pengalaman dari segi pengurusan negara. Negara perlu ada orang yang berpengalaman mengurus , dengan cara itu dapat menggunakan apa kepakaran yang ada untuk membolehkan mentadbir negara dengan lebih baik. Tempoh pentadbiran PH perlu dijadikan sebagai iktibar bahawa salah satu punca ialah melantik ahli kabinet yang kurang berpengalaman dan kadang-kadang terlampau baharu dalam pengurusan. Ketiga-tiga parti Barisan Nasional (BN), Pakatan Harapan (PH) dan Perikatan Nasional (PN) sudah pun selesai membentangkan manifesto masing-masing. Jika dilihat manifesto BN adalah yang paling komprehensif dan mencakupi setiap aspek keperluan rakyat berbanding PN dan PH Contohnya konsep baru ‘Assistive Basic Income’ bagi menampung pendapatan isi rumah di bawah RM2,208 sebulan sekaligus menghapuskan kemiskinan mutlak.Ini adalah satu rangsangan kepada pengundi untuk menentukan halatuju mereka. Jika dilihat tempat-tempat yang mungkin BN rasakan bahawa BN tidak melalui proses yang sukar. Tidak ada proses ‘damage control’, jentera sudah bermula awal daripada hari penamaan calon dan berjalan dengan lancar (bukan semua). Namun itu semua sekadar untuk memujuk hati dan perasaan ahli serta para pengundi supaya tidak menimbulkan kekecewaan. Pada hakikatnya di Parlimen Pendang PPBM bukan lagi parti yang mendapat sokongan daripada undi Cina.Mereka hanya mendapat sokongan pengundi cina dan Siam diawal penubuhan semasa PRU 14.PAS (PN) dan UMNO (BN) merupakan tunjang kekuatan orang Melayu bagi Parlimen Pendang .PPBM hanya bergantung kepada Kekuatan Pas. Jadi, satu fenomena kita akan lihat PPBM berkemungkinan akan berhadapan dengan suasana mereka hilang kepimpinan mereka selepas pilihan raya ini.Buktinya berlaku penolakan ahli PPBM Pendang terhadap Ketua Bersatu Pendang dimana ahli mereka beralih ke PH dan juga PEJUANG yang melibatkan pengundi Cina , Siam dan sebahagian Orang Melayu. Di Parlimen Pendang , gelombang menyokong PN sangat terserlah. Sokongan dari kalangan anak muda, kakitangan kerajaan, netizens semuanya jelas kelihatan. Jentera pilihan raya yang berdepan dengan bakal pengundi saban hari dapat merasakan reaksi umum tersebut. Dibuktikan pula dengan program keramaian anjuran PN yang jarang menghampakan. Hakikatnya , BN di Pendang gagal memanafaatkan kelemahan PN yang ada di Pendang. Jentera parti gagal diurus dengan cekap serta teratur.",P.011_PENDANG_15.11.2022.csv,15.11.2022,P.011,PENDANG 
