,justification,filename,date,parliamentCode,parliamentName
42,"16 NOVEMBER 2022 JUSTIFIKASI GRADING KELABU HITAM PARLIMEN KULIM BANDAR BAHARU Suasana kempen hari ke 11, PRU15 di P018 Parlimen Kulim Bandar Baharu hari ini sama seperti hari sebelum ini meriah dengan bendera, poster, banner, bunting calon dan parti yang bertanding. Semua calon giat melakukan aktiviti kempen setiap hari bersaing secara sihat. Petang ini dikejutkan dengan pengkhabaran kematian Calon PH P017 Parlimen Padang Serai dan pastinya memberikan kesan besar kepada Pakatan Harapan termasuk Calon PH P018 Kulim Bandar Baharu. Semua calon iaitu calon PH, calon PN, calon BN dilihat mempunyai potensi hebat untuk memenangi kerusi kerana setiap calon agresif melakukan kempen secara sihat bagi menawan hati pengundi kecuali calon Pejuang yang tidak turun padang untuk berkempen. Didapati juga bendera Pejuang ada dipasang di beberapa kawasan di N35 Kulim tetapi tiada pemasangan bendera di N36 Bandar Baharu. Menghampiri hari-hari akhir kempen PRU15, Calon PH DS Saifuddin Nasution Ismail dilihat kekal mendahului berbanding Calon PN dan Calon BN. Beliau giat melakukan kempen menemui pengundi secara sesi ceramah. Calon PH bersama pengundi cina dan india malam tadi di Dewan Budaya Serdang sesi Program Ceramah Harapan Rakyat bersama Tn Hj Mohamad Sabu dan Anthony Loke. Beliau petah dalam berceramah, lantang bersuara dan meyakinkan pengundi melalui pengucapan awam yang hebat mampu menarik sokongan kepadanya. Pengalaman calon PH yang lama dalam bidang politik, kredibiliti yang baik sebagai Menteri KPDNHEP, Ahli Parlimen Kulim Bandar Baharu dan ADUN Pantai Jerjak memberikan kredit kepada beliau dimana beliau telah mempunyai penyokong kuat. Calon PH telah dikenali oleh rakyat khususnya pengundi Parlimen Kulim Bandar Baharu dan mempunyai pengaruh yang kuat. Dalam sesi ceramah beliau mengkritik kerajaan Barisan Nasional dan Perikatan Nasional gagal dan pemimpin tertinggi BN rasuah, penyamun, salah guna kuasa dan menjalani kes mahkamah kesalahan rasuah. Segala propaganda tersebut disebar luas oleh pengundi yang hadir dan turut disebar melalui media sosial yang dikongsinya. Selain ceramah, calon PH meneruskan aktiviti kempen dengan menemui pengundi di kawasan Parlimen Kulim Bandar Baharu melalui aktiviti walkabout di pasar, ziarah kasih, bersama pengundi aktiviti kemasyarakatan. Dalam aktiviti bersama pengundi beliau seorang diri bergerak menemui pengundi bersalaman dengan pengundi dan beramah mesra tanpa jurang menyebabkan orang ramai berasa selesa dan tidak kekok bersama beliau. Sepanjang berkempen beliau turut membawa papan tanda tangan pangkah Harapan dan risalah pangkah calon no 1 Pakatan Harapan. Sikap beliau yang ramah dan sangat mesra dan mudah didekati pengundi mampu menawan pengundi. Bagi Calon PN iaitu Cikgu Roslan Hashim hari ini meneruskan aktiviti kempen seperti sebelumnya iaitu ziarah kasih, walkabout menemui pengundi dan mengedarkan risalah pilih Calon no 2 Perikatan Nasional. Beliau merupakan seorang guru yang berdedikasi dan telah bersara dan beliau berpengaruh dan disegani oleh penduduk Parlimen Kulim Bandar Bandar Baharu khususnya di kalangan warga pendidik dan ibu bapa. Isteri calon BN juga merupakan guru besar di SK Lubok Buntar Bandar Baharu dan berpengaruh. Calon PN juga seorang yang mesra dengan orang ramai, sering hadir dan kerap turun padang bagi program peringkat Jabatan dan Kampung sebelum ini. Beliau merupakan anak tempatan dan menetap di Taman Melur Bandar Baharu. Dalam aktiviti kempen menemui pengundi, beliau membawa bersama isteri dan ramah bersama pengundi. Kempen calon PN mendapat sokongan kuat dan oleh PAS Kulim Bandar Baharu. PAS Bahagian Kulim Bandar Baharu teguh bersama calon PN melakukan kempen untuk beliau di Parlimen Kulim Bandar Baharu di kawasan N35 Kulim dan N36 Bandar Baharu. Sesi ceramah oleh pendakwah bebas Pas yang diadakan pada setiap hari khususnya pada sebelah malam di PDM dan UDM Perikatan Nasional di kawasan Parlimen Kulim Bandar Baharu khususnya di Kulim mempromosikan Cikgu Roslan kepada pengundi. Ustaz Khairi Salleh, Ketua Penerangan Perikatan Nasional Kulim Bandar Baharu dan Ustaz Rohaizat merupakan pendakwah bebas yang disegani di kalangan penduduk Kulim Bandar Baharu. Ustaz Khairi Ustaz Khairi Salleh aktif membuat hebahan bergerak menggunakan van mempromosi dan berkempen agar pengundi memilih calon PN khususnya di kawasan Kulim. PAS masih meneruskan menyebarkan mesej dan propaganda melalui media sosial yang dilakukan oleh iaitu wassup menggunakan pendekatan 1 hari 1 hadis dan gambar bagi kempen meraih sokongan pengundi supaya memilih calon PN. PAS menggunakan hadis agama bagi penyebaran mesej berantai melalui wassup group dan wassup secara individu kepada pengundi pada setiap hari 1 mesej bergambar hadis dari IKRAM Malaysia bagi mempengaruhi pengundi. Calon BN Datuk Muhar Hussain hari ini meneruskan aktiviti kempen di kawasan Parlimen Kulim dan Bandar Baharu bersama dengan jentera UMNO Bahgian Kulim Bandar Baharu menemui pengundi. Turut mengiringi beliau semasa sesi pertemuan dengan pengundi ialah isterinya. Calon BN mengedarkan poster pilih Calon no 4 Barisan Nasional dan menampal poster Keluargaku Pengundi BN. Beliau mengadakan aktiviti ziarah kasih menemui pengundi yang uzur. ADUN Bandar Baharu turut melakukan kempen bagi calon BN secara berasingan dan beliau kerap hadir menemui pengundi memberikan sumbangan bakul makanan kepada penduduk yang memerlukan dan mangsa banjir kilat di Bandar Baharu. Secara keseluruhan , pendekatan kesemua calon menggunakan media sosial sebagai alat untuk berkempen pada PRU ke 15 sudah menjadi trend dan dilihat mampu meraih undi. Calon PH Parlimen Kulim Bandar Baharu giat melakukan kempen melalui ceramah dan turut membawa pemimpin PH yang berpengaruh bersamanya. Calon Perikatan Nasional Parlimen Kulim Bandar Baharu pula mendapat sokongan kuat dari PAS Kulim Bandar Baharu dan PAS giat menjalankan kempen mempromosikan calon PN dan turut mengadakan ceramah kempen calon PN oleh pendakwah bebas. Calon Barisan Nasional Parlimen Kulim Bandar Baharu dilihat langsung tiada siri ceramah Perdana atau ceramah kelompok mahupun membawa pemimpin tertinggi untuk membantu kempen calon BN di Parlimen Kulim Bandar Baharu.",P.018_KULIM-BANDAR_BAHARU_16.11.2022.csv,16.11.2022,P.018,KULIM-BANDAR BAHARU 
