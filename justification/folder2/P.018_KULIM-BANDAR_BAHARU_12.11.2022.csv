,justification,filename,date,parliamentCode,parliamentName
42,"Parlimen P018 Kulim/Bandar Baharu kali ini setakat tujuh hari berkempen potensi semua calon ada peluang cerah untuk menang kecuali Parti Pejuang kerana calon tidak turun padang untuk aktiviti kempen seperti calon lain. Setelah seminggu berkempen kelebihan PH mendominasi agak kuat apabila sambutan pada ceramah PH agak ramai berbanding calon lain, Tambahan pula pengundi cina di kawasan pekan tetap setia mengundi PH. Pecutan terakhir calon PH dengan membawa DS Anuar Ibrahim dan pemimpin tertinggi parti komponen PH ke Parlimen Kulim/Bandar Baharu dan Parlimen Padang Serai pada 13.11.2022 dengan harapan boleh meraih sokongan pengundi di Daerah Kulim dan Daerah Bandar Baharu. Calon PH juga melebihi calon-calon lain dari kebolehan berceramah dan kempen-kempen kredibiliti beliau semasa menjadi menteri KPDNHEP yang berjaya mengawal harga barang keperluan. Ini adalah kelebihan yang memungkinkan kemenangan berpihak kepada calon PH. Keadaan suasana di P018 Kulim/Bandar Baharu hingga ke hari ini semakin meriah dipenuhi dengan ribuan bendera parti, poster calon dan billboard berukuran besar gambar calon dan tulisan ayat-ayat meraih simpati undi pengundi.Walaupun begitu poster calon Pejuang langsung tidak kelihatan berbanding calon lain.Ini mungkin disebabkan kekurangan sumber kewangan atau jentera parti untuk menjalankan kerja-kerja tersebut Dalam tempoh berkempen yang memasuki hari ketujuh , tiada sebarang kejadian yang tidak diingini berlaku di Bandar Baharu.Kesemua calon bergerak untuk kempen secara sihat dan matang. Tiada berlaku unsur sabotaj poster calon mahupun bendera parti di turunkan atau vandelisme berlaku.Keadaan berkempen secara aman dan teratur mengikut jadual masing-masing. Selain berkempen secara bersemuka, semua calon sangat aktif berkempen melalui platform media sosial iaitu paling aktif melalui Tik Tok dan facebook.Setiap pergerakan calon melalui media social dapat diikuti oleh semua lapisan masyarakat, tambahan lagi pengundi muda.Calon yang bijak meraih undi melaui setiap posting pasti akan memikat hati pengundi. Jadual kempen bagi calon BN hari ini adalah berfokus di kawasan N36 Bandar Baharu iaitu solat bersama pengundi di Masjid Bandar Baharu dan perjumpaan bersama komuniti di Pertubuhan Peladang Kawasan Bandar Baharu. Calon BN juga turut berjumpa dengan komuniti india di Ladang Kuala Dingin dan ziarah kasih bersama komuniti di kawasan berhampiran. Calon BN juga turut mengedarkan risalah undi calon 04, BN Parlimen Kulim Bandar Baharu. Juga turut bersama YB ADUN Bandar Baharu pada aktiviti pertemuan bersama pengundi di kedai-kedai makan sekitar pekan Bandar Baharu pada sebelah pagi. Aktiviti kempen calon BN dengan bersama YB ADUN Bandar Baharu dilihat mampu menarik perhatian pengundi dan mengubah persepsi pihak pengundi dan pihak lawan kerana hubungan yang kurang baik antara keduanya. Calon BN masih mengadakan aktiviti kempen yang sama seperti hari-hari sebelum ini iaitu mengadakan lawatan,ziarah kasih dan walkabout menemui pengundi di kawasan N36 Bandar Baharu. Masih tiada program kempen melibatkan ceramah seperti yang dilakukan oleh calon PH. Kejadian bencana banjir kilat pada petang 11.11.2022 di kawasan Parlimen Kulim Bandar Baharu dan di Daerah Kulim dan Daerah Bandar Baharu di mana sebanyak 5 pusat pemindahan sementara telah dibuka di Daerah Kulim dan 1 pusat pemindahan sementara telah dibuka di Bandar Baharu. Calon BN dilihat telah menziarahi beberapa tempat di kawasan bencana di Sungai Ular Kulim dan turut menziarahi mangsa di PPS Surau Kg. Batu 18 Serdang. YB Adun Bandar Baharu juga telah turut memberikan sumbangan bakul makanan kepada mangsa di PPS Surau Kg Batu 18 yang kini telah ditutup jam 2 petang tadi. Bagi calon PN menggunakan pendekatan mendekati pengundi muda dengan menyertai aktiviti riadah sukan valleyball di Taman Kenari Kulim dilihat mampu meraih undi golongan muda Parlimen Kulim Bandar Baharu.",P.018_KULIM-BANDAR_BAHARU_12.11.2022.csv,12.11.2022,P.018,KULIM-BANDAR BAHARU 
