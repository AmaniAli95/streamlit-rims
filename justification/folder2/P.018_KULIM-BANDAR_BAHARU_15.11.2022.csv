,justification,filename,date,parliamentCode,parliamentName
42,"15 NOVEMBER 2022 JUSTIFIKASI GRADING KELABU HITAM PARLIMEN KULIM BANDAR BAHARU Suasana di Parlimen Kulim Bandar Baharu hari ini meriah dengan warna warni bendera, poster dan banner kempen PRU ke 15. Faktor cuaca setiap hari hujan lebat pada sebelah petang, malam dan awal pagi serta angina kuat juga dilihat banyak juga bahan kempen yang dipasang khususnya di sepanjang jalan di kawasan N35 Kulim dan di N36 Bandar Baharu jatuh, patah dan condong yang mengundang bahaya kepada pengguna jalan raya. Hujan lebat pada malam tadi sehingga ke awal pagi menyebabkan juga beberapa kawasan di Parlimen Kulim Bandar Baharu dilanda banjir kilat dan rumah penduduk telah dimasuki air. Antara kawasan yang terlibat di Bandar Baharu di Mukim Bagan Samak ialah Kampung Parit Nibong, Kampung Permatang Kerat Telunjuk, Kampung Besar, Kampung Berjaya, Kampung Belakang Pekan, Kampung Batu 26, Pekan Sungai Kechil Ulu, Kampung Bukit Tok Din dan Kg. Belakang Pekan Mukim Sg Kechil Ulu. Tiada pusat pemindahan awal di buka di Bandar Baharu. Semua calon iaitu calon PH, calon PN, calon BN dilihat mempunyai potensi hebat untuk memenangi kerusi kerana setiap calon agresif melakukan kempen secara sihat bagi menawan hati pengundi kecuali calon Pejuang yang tidak turun padang untuk berkempen. Didapati juga bendera Pejuang ada dipasang di beberapa kawasan di N35 Kulim tetapi tiada pemasangan bendera di N36 Bandar Baharu. Dalam tempoh berkempen yang memasuki hari kesepuluh , semua calon berkempen secara baik, tenang tiada provokasi dan tiada sebarang kejadian yang tidak diingini dilaporkan berlaku. Semua parti berkempen secara berhemah di setiap lokasi yang dipilih dan masing-masing menggunakan pendekatan memancing undi secara baik. Suasana di Parlimen kulim Bandar Baharu iaitu Pusat Pengundian Awal pada hari ini juga berlangsung secara tenang dan teratur bertempat di IPD Bandar Baharu di Bandar Baharu dan di IPD Kulim dan PGA Kulim di Kulim. Calon PH DS Saifuddin Nasution dilihat masih mendahului berbanding Calon PN dan Calon BN. Sambutan Ceramah semua parti di Parlimen bersempadanan seperti di Parit Buntar dan Nibong tebal juga turut memberi kesan kepada pengundi Parlimen P018 kulim/Bandar Baharu kerana rata-rata pengundi tempatan turut hadir dalam ceramah tersebut. Calon PH hari ini meneruskan aktiviti kempen menemui pengundi di kawasan N35 Kulim dan N36 Bandar baharu. Antara aktiviti beliau hari ini ialah lawatan di Pusat Pengundian Awal IPD Kulim dan PGA Kulim di Kulim serta di IPD Bandar Baharu. Calon PH turut melakukan walkabout dan ramah mesra bersama pengundi di Kg. Sungai Kechil Hulu. Beliau turut menziarahi mangsa banjir kilat memberi sokongan moral kepada penduduk di Kg Sungai Kechil Hulu dan kawasan Parit Nibong yang terjejas. Pada sebelah malam, calon PH bersama pengundi cina di Dewan Budaya Serdang sesi Program Ceramah Harapan Rakyat bersama Tn Hj Mohamad Sabu dan Anthony Loke. Kelebihan calon PH menyampaikan ceramah pada sesi kunjungan bersama pengundi dilihat merupakan tarikan kuat kepada pengundi untuk memilihnya. Malahan sesi ceramah oleh beliau juga turut disiar secara maya melalui media sosial FB Live yang membolehkan pengundi luar turut dapat menonton sesi tersebut secara ulang siar dan dikongsi di media sosial. Pengaruh media sosial juga dilihat mampu meraih sokongan undi kepada Pakatan Harapan. Bagi Calon PN iaitu Cikgu Roslan Hashim hari ini meneruskan aktiviti kempen seperti sebelumnya iaitu ziarah kasih, walkabout menemui pengundi dan mengedarkan risalah pilih Calon no 2 Perikatan Nasional. PAS Bahagian Kulim Bandar Baharu teguh bersama calon PN melakukan kempen untuk beliau di Parlimen Kulim Bandar Baharu di kawasan N35 Kulim dan N36 Bandar Baharu. Sesi ceramah oleh pendakwah bebas Pas yang diadakan pada setiap hari khususnya pada sebelah malam di PDM dan UDM Perikatan Nasional di kawasan Parlimen Kulim Bandar Baharu khususnya di Kulim mempromosikan Cikgu Roslan kepada pengundi. Sentiasa bersama Cikgu Roslan ialah Ustaz Khairi Salleh, Ketua Penerangan Perikatan Nasional Kulim Bandar Baharu dan Ustaz Rohaizat. Kedua-duanya merupakan pendakwah bebas yang popular di kalangan penduduk Kulim Bandar Baharu. Ustaz Khairi Ustaz Khairi Salleh membuat hebahan menggunakan kenderaan (seperti hebahan YUnit bergerak IOW JaPen) mempromosi dan memperkenal calon PN disamping menyampaikan tazkirah dan nasyid khususnya di kawasan Kulim. AKtiviti kempen tersebut juga disiar melalui media sosial iaitu FB dan tik tok dan seumpamanya. Sesi kempen calon PN petang ini iaitu walkabout di kawasan pasar malam Mahang Kulim. PAS meneruskan menyebarkan mesej dan propaganda melalui media sosial yang dilakukan oleh iaitu wassup menggunakan pendekatan 1 hari 1 hadis dan gambar bagi kempen meraih sokongan pengundi supaya memilih calon PN. PAS menggunakan hadis agama bagi penyebaran mesej berantai melalui wassup group dan wassup secara individu kepada pengundi pada setiap hari 1 mesej bergambar hadis dari IKRAM Malaysia bagi mempengaruhi pengundi. Jadual Calon BN Datuk Muhar Hussain hari ini meneruskan aktiviti kempen di kawasan Kulim dan Bandar Baharu dengan mengadakan kunjungan di Pusat Pengundian Awal di IPD Kulim dan di PGA Kulim pada sebelah pagi. Turut mengiringi beliau lawatan di Pusat Pengundian Awal di Kulim ialah bersama ADUN Bandar Baharu Dato’ Norsabrina. Pertemuan Datuk Muhar bersama pengundi di PDM Permatang Kerat Telunjuk Bandar Baharu pada petang juga turut bersama Dato’ Norsabrina bersama-sama. Datuk Muhar melakukan aktiviti kempen menemui pengundi sesi ziarah kasih pada hari ini di Felda Gunong Bongsu dan bersama pengundi masyarakat india di Ladang Dingin dan pengundi melayu di KEDA Dingin serta ziarah kasih bersama pengundi di Sedim. Beliau turut menemui pengundi cina di Tokong Eng Lai Kulim. Semasa sesi ziarah kasih dan walkabout menemui pengundi, calon PN turut mengedar poster pilih Calon no 4 Barisan Nasional. Secara keseluruhan , pendekatan kesemua calon menggunakan media sosial sebagai alat untuk berkempen pada PRU ke 15 sudah menjadi trend dan dilihat mampu meraih undi. Calon PH terus dominan dengan sambutan pengundi terhadap Ceramah Perdana PH di Kulim dan di luar seperti Bagan Datuk dan juga Tambun sangat luar biasa berbanding ceramah parti parti lain. Sokongan Pemimpin tertinggi seperti Anwar Ibrahim dan beberapa pemimpin tertinggi lain yang datang membantu berkempen untuk calon PH adalah strategi bijak untuk mendapat sokongan pengundi. Calon Barisan Nasional Parlimen Kulim Bandar Baharu dilihat langsung tiada siri ceramah Perdana atau ceramah kelompok mahupun membawa pemimpin tertinggi untuk membantu kempen calon BN di Parlimen Kulim Bandar Baharu.",P.018_KULIM-BANDAR_BAHARU_15.11.2022.csv,15.11.2022,P.018,KULIM-BANDAR BAHARU 
