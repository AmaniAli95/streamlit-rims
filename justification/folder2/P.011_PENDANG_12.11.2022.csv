,justification,filename,date,parliamentCode,parliamentName
45,"Hasil tinjauan hari ke lapan bagi P011- Pendang , bermula seawal pagi pergerakan semua calon sangat baik dimana 4 calon di Parlimen Pendang bertembung di Bazar Kemboja Pendang bertemu seberapa ramai pengundi bagi meraih undi. Calon BN telah membawa Ketua Jurulatih Malaysia Kim Pan Guan di Mini Stadium Pendang untuk bertemu peminat beliau dan secara tidak langsung dapat bertemu pengundi. Pertembungan antara calon PN , BN serta PEJUANG telah bertemu dalam satu Program Komuniti Keluarga Malaysia anjuran Pejabat Penerangan Daerah Pendang di Kampung Alor Ali yang berada didalam PDM Kg Rambai ( Kubu Kuat PAS ). Program ini adalah untuk menyatu padu anggota masyarakat dalam Keluarga Malaysia tanpa mengira fahaman politik. Tiada jemputan rasmi diberi kepada calon-calon , namun melalui sebaran Media sosial penduduk mereka mengambil kesempatan untuk bertemu pengundi secara bersemuka dan pihak Komuniti Kampung menyambut baik kedatangan mereka. Hampir 600 orang penduduk termasuk kanak-kanak berkumpul seawal jam 8.00 pagi lagi. Namun yang kurang bagusnya ada calon yang membuat hantaran dalam media sosial mengatakan seolah-olah PDM dibawah jagaan mereka yang anjurkan program tersebut bagi mendapat kredit dimata masyarakat . Hakikatnya ini merupakan satu bentuk program gerak saraf yang sangat berkesan untuk memupuk semangat perpaduan dikalangan anggota komuniti.Walaupun terdapat nada-nada kesal berbunyi di kalangan penyokong BN , namun ia hanya bersifat untuk melaga-lagakan calon semata-mata. PN juga telah menyusun Konvoi motosikal untuk anak muda menjelajah sekitar Parlimen Pendang serta Konvoi Lori yang berlangsung di Perkarangan Mini Stadium Pendang.Calon PN juga bersolat Jumaat di Masjid Kubang Jelai antara Kubu Kuat mereka yang berada dalam DUN Tokai. PH tidak kurang hebatnya bersaing dalam meraih undi penyokong masing-masing .Sekitar Bazar Kemboja , Pekan Sehari Kilang Kechil mereka bergerak sehingga ke PDM Tangjung Setol bersolat Jumaat disitu ( PDM ini merupakan kubu UMNO ).Seterusnya mereka ke PDM Junun yang menjadi PDM yang tak pernah dimenangi BN kerana ia kubu kuat PAS. PEJUANG masih lagi bergerak seadanya dan penerimaan parti PEJUANG agak kurang. Parti PEJUANG lebih kepada cubaan untuk melihat sejauh mana penerimaan pengundi terhadap perjuangan mereka.",P.011_PENDANG_12.11.2022.csv,12.11.2022,P.011,PENDANG 
