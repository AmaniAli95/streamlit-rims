,justification,filename,date,parliamentCode,parliamentName
51,"11 hari tempoh berkempen P015 Sungai Petani status KELABU HITAM. Menjelang lock status besok, PH dijangka akan mempertahankan P015 Sungai Petani. Dengan jumlah pengundi melayu seramai 103,191, cina 43,293 dan India 20,956 pertandingan 5 penjuru di P015 Sungai Petani memberikan kelebihan kepada PH. Kiraan mudah apabila undi melayu pecah 4, walaupun tinggi sokongan melayu terhadap BN namun PH tetap akan menang dengan majoriti 10-15 ribu undi kurang dari PRU14 yang lepas.. Sentimen undi calon melayu islam hanya tinggi di PDM pinggir bandar dan menyumbang kepada majoriti menang yang sikit. Kawasan PDM tegar PH seperti di dalam DUN Bakar Arang sukar untuk dapat dilihat bendera parti utama lain yang bertanding. Jelas menunjukkan kawasan ini ditinggalkan atau kurang diberikan tumpuan berkempen bagi calon BN dan PN. Calon PH sentiasa menumpukan kempen setiap hari kepada PDM kawasan ini bagi mempertahankan undi yang pernah diperolehi pada PRU lepas. Bekas penyandang, YB Dato' Johari Abdul juga merupakan ayah kepada calon dilihat sentiasa bersama menyusun strategi bagi mempertahankan P015 Sungai Petani. PDM dikuasai PAS telah terbahagi 2, sokong PN calon cina atau sokong BN calon melayu Islam. Mengenali pengundi di Kedah, sudah menjadi kebiasaan untuk DUN sokong PAS Parlimen sokong BN. Kempen PN dan BN dilihat agak panas kebelakangan ini apabila ibu kepada ADUN Pantai Merdeka (PAS) meninggal. Tular gambar Calon BN dan ADUN Pantai Merdeka tersenyum bersama semasa melawat jenazah tersebut. Calon PN juga hadir, namun tiada gambar calon PN bersama Adun berkenaan. ADUN Pantai Merdeka merupakan seorang yang sangat berpengaruh dalam DUN Pantai Merdeka. Hingga ke hari ini, tiada kempen ADUN Pantai Merdeka (PAS) bagi memenangkan calon PN. Tinjauan mendapati, kariah masjid berhampiran Pusat Khidmat ADUN Pantai Merdeka pun menerima kunjungan calon BN semasa kempen di kawasan berkenaan. Jumlah bendera bagi BN, PH, PN dan Pejuang hampir sama telah di pasang, namun poster calon diungguli PH yang dilihat lebih banyak terutama PDM tumpuan PH sekitar bandar Sungai Petani.",P.015_SUNGAI_PETANI_16.11.2022.csv,16.11.2022,P.015,SUNGAI PETANI 
