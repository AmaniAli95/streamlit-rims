,justification,filename,date,parliamentCode,parliamentName
18,"Bacaan tahap sokongan parti-parti bertanding bagi Prarlimen Sandakan mendapati PH bersaing secara dekat dengan calon Warisan kerana rata-rata sokongan dilihat melalui ceramah kelompok dan walkabout dan perang bahan kempen adalah hampir setara. Bagaimanapun, kelebihan PH ialah semangat nasional dan agenda parti PH lebih meluas untuk menjadi kerajaan persekutuan berbanding dengan Warisan yang berjuang untuk semangat kenegerian dan kerusi yang ditandingi adalah mustahil untuk membentuk kerajaan tanpa sokongan parti lain. Bagi calon Warisan aktiviti kempen berjalan seperti biasa ceramah berkelompok dan walkabout dengan isu yang sama dilihat belum ada petunjuk meyakinkan untuk mengatasi PH. Bagaimanapun calon Warisan tahap sokongannya tertumpu di kalangan pengundi BI yang masih setia kepada perjuangan Warisan. Isu mengaitkan Warisan dikalangan pengundi BI sebagai parti mesra PATI masih kedengaran dan sukar diterima oleh pengundi tempatan. Calon GRS menggunakan daya penarik dengan membawa tarian singa-singa di kawasan Pasar Malam Kim Fung sambil berkempen. Sambutan orang ramai lebih teruja kepada persembahan berbanding mendengar ucapan dan ceramah calon GRS. Setakat ini, populariti calon GRS tidak banyak berganjak kerana pengerusi Umno Sabah tidak berkempen di parlimen Sandakan dan hanya memilih parlimen Libaran dan Batu Sapi untuk berkempen (12.11.2022). Tahap sokongan masih kekal dan belum ada petunjuk meningkat secara drastik. Ketiga-tiga calon Bebas bukan pesaing kepada PH dan Warisan . Kehadiran calon- calon ini hanya sebagai pemecah undi. Pergerakan kempen mereka semakin berkurangan dan kurang mendapat sambutan.",P.186_SANDAKAN_13.11.2022.csv,13.11.2022,P.186,SANDAKAN 
