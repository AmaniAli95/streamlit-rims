,justification,filename,date,parliamentCode,parliamentName
14,"Tahap bacaan sokongan calon GRS berubah kepada menurun di beberapa DM Kg Gas,DM Jalan Batu Sapi,DM Sekong,DM Lupak Meluas,dan DM Bokara disebabkan tular video kekecohan yang berlaku pada 7/11/2022 pada sebelah malam di Program malam Kesenian dan Kebudayaan anjuran GRS. Akibat kekecohan rasa tidak puas hati keluarga si mati yang baru kehilangan ahli keluarga pada siang hari kebetulan berhampiran dengan lokasi program GRS .Suasana bising program hiburan dan ucapan calon GRS menganggu serta tidak menghormati keluarga si mati.Keluarga si mati telah meminta supaya memperlahankan bunyi pa system bagi menghormati keuzuran yang berlaku di Kg tersebut.Aduan tersebut tidak diendahkan oleh GRS dan menuduh keluarga si mati adalah penyokong parti Warisan. Susulan daripada itu Bapa calon GRS telah hadir dan memantau ceramah Warisan semalam di Dewan Tadika Tai Tong,Taman Mawar bagi melihat suasana kempen Warisan namun tiada berlaku kejadian tidak diingini.Kehadiran bapa calon GRS telah menimbulkan tanda tanya dan menggambarkan bahawa GRS semakin tertekan dengan pengaruh sokongan terhadap parti Warisan. Bukan itu sahaja penurunan sokongan juga berlaku apabila timbul kekecohan pada pagi tadi (8/11/2022) dimulakan oleh bapa calon GRS menganggu ceramah Warisan di Kg Sundang Laut kemudian bapa calon GRS bersama penyokong membuat provokasi dengan melaungkan “ HIDUP GRS “ sehingga berlaku kekecohan dan menimbulkan kemarahan penyokong Warisan. Kesan kejadian ini tahap sokongan Warisan meningkat dan ramai pengundi menyalahkan parti GRS kerana bersikap prejudice dan tidak matang. Calon PH masih mendapat sokongan yang baik daripada pengundi Cina kerana menganggap PH adalah parti yang tidak terlibat dengan langkah Sheraton ( lompat parti ).Pengundi cina mempunyai keyakinan bahawa kemenangan BN dan UMNO di PRK dan PRN Semenanjung dan Sarawak disebabkan pengundi cina memprotes calon Bersatu yang mengkhianati mandat rakyat.Kali ini pengundi cina akan menyokong calon PH berbanding calon warisan. Parti Pejuang dan BEBAS ( BUKU ) masih tidak menunjukkan peningkatan sokongan kerana poster dan bendera belum kelihatan selain daripada aktiviti kempen yang lesu dan hambar.",P.185_BATU_SAPI_08.11.2022.csv,08.11.2022,P.185,BATU SAPI 
