,justification,filename,date,parliamentCode,parliamentName
49,"Hari ini merupakan hari ketiga berkempen. Penemuan di lapangan mendapati Parlimen P192 Mas Gading masih berstatus Kelabu Putih atas faktor berikut: 1. Keputusan Pilihan Raya Negeri (PRN) 2021 bagi Kedua-dua kawasan Dewan Undangan Negeri iaitu N2 Tasik Biru dan N1 Opar di kawasan parlimen ini dimenangani oleh Calon Gabungan Parti Sarawak (GPS). 2. Pertandingan tiga penjuru iaitu Gabungan Parti Sarawak (GPS), Parti Bumi Kenyalang (PBK) dan Parti Tindakan Demokratik (DAP) memberi kelebihan calon GPS kerana undi pembangkang akan terbahagi kepada dua. 3. Prestasi cemerlang GPS membangunkan kawasan parlimen Mas Gading. 4. Kawasan parlimen ini juga mempunyai pengundi tegar GPS. 5. Personaliti Calon GPS, Lidang Disen juga disenangi pengundi di kawasan ini memandangkan beliau anak tempat, mudah bergaul dengan pengundi dan tinggal di kawasan Parlimen ini. 6. Kedua-dua DUN Kawasan ini iaitu ADUN N1 Opar, Billy Sujang dan ADUN N2 Tasik Biru, Henry Harry Jinep menyokong dan membantu Calon GPS iaitu Ledang Disen berkempen. 7. Jentera Parti GPS juga dilihat cukup bersiap siaga melaksanakan kempen merai undi secara bersemuka dan komunikasi visual. 8. Trend Gelombang Tsunami Pembangkang 2018 yang begitu kuat pada PRU 2018 mulai menyusut berdasarkan PRN 2021. 9. Walau bagaimanapun GPS dijangka mendapat tentangan sengit daripada Calon Tindakan Demokratik (DAP), Mordi Bimol selaku penyandang memandangkan sudah ada penyokong tegar DAP di kawasan ini dan kumpulan pengundi check and balance yang cenderung kepada DAP. Untuk rekod kawasan Parlimen Mas Gading dimenangi oleh Parti Tindakan Demokratik (DAP) pada PRU 2018 atas faktor Gelombang Tsunami pembangkang yang begitu kuat ketika itu di seluruh negara sehingga mempengaruhi pengundi atas pagar memihak kepada DAP selain mendapat sokongan padu pengundi tegar DAP dan kumpulan pengundi yang mendokong konsep check and balance. 10. Calon Parti Bumi Kenyalang (PBK), Ryan Sim Min Leong juga bakal memberi persaingan hebat kepada calon GPS kerana mendapat sokongan daripada bekas Calon ADUN N1 Opar yang juga merupakan Calon Parti Sarawak Bersatu (PSB) semasa Pilihan Raya Negeri 2021 iaitu Ranum Mina dan bekas calon Parti Bansa Dayak Sarawak Baru (PBDSB) semasa Pilihan Raya Negeri (PRN) 2021 iaitu Cikgu Saini Kakong.",P.192_MAS_GADING_07.11.2022.csv,07.11.2022,P.192,MAS GADING 
