,justification,filename,date,parliamentCode,parliamentName
18,"Minggu saat akhir kempen semakin rancak, parti-parti bertanding berkempen untuk meningkatkan sokongan undi masing-masing. Bacaan lapangan hari ini, berubah secara drastik dengan PH masih mendahului tahap sokongan dikalangan pengundi. Dalam masa terdekat PH akan mengadakan ceramah berskala besar dengan dihadiri pemimpin utama PH peringkat pusat iaitu YB Lim Kit Siang, YB Anthony Loke, YB Mohamad Sabu pada 13.11.2022. Keyakinan PH untuk menarik sokongan pengundi Cina semakin baik kerana tokoh politik yang hadir merupakan tokoh berpengaruh serta mampu memberi kesan kepada pengundi khususnya pengundi atas pagar dan pengundi muda. Aktiviti PH masih menjalankan walkabout dan ceramah kelompok, namun sokongan tidak begitu ketara kerana pengundi masih belum buat keputusan untuk mengundi parti mana secara jelas. Bagi calon Warisan, tertumpu kepada kempen ceramah berkelompok dan walkabout. Belum ada petanda signifikan sokongan pengundi kepada Warisan kerana pengundi akan membuat keputusan di saat akhir dengan melihat parti mana yang memberi politik wang. Ini kerana kawasan parlimen berhampiran telah dikesan menawarkan politik wang kepada pengundi dan pengundi mengintai peluang untuk mendapatkan imbuhan. Bacaan sokongan masih menunjukkan Warisan adalah pesaing terdekat kepada PH buat masa ini kerana Warisan sudah kehilangan pengundi setia kesan daripada perpisahan PH dengan Warisan. Calon GRS, bertungkus lumus meningkatkan sokongan dengan menggerakan bendera dan banner di merata tempat tetapi mesej yang disampaikan disambut lesu oleh pengundi atas faktor calon dan pergolakan kepimpinan GRS antara ketua menteri dengan Datuk Bung Moktar Radin insiden pelanggaran janji kerjasama calon GRS (PKDM) dengan BN di Tenom. Calon Bebas (Pokok) merupakan pro-Warisan bagi memecahkan undi kaum CIna kepada PH kerana calon Bebas ini merupakan penyumbang dana politik pada PRN lepas. Kempen-kempen yang dijalankan juga berskala kecil bagaimanapun bersasar iaitu fokus kepada majikan dan pekerja yang ada hubungan dengan calon Bebas yang dikenali sebagai tokoh korporat dan ahli perniagaan yang berpengaruh di Sandakan. Dua orang lagi calon Bebas tidak memberi saingan sengit kerana kedua calon masih berkempen tidak meluas dan sokongan terhadap mereka oleh pengundi masih rendah kecuali pengundi keluarga terdekat atau undi protes.",P.186_SANDAKAN_12.11.2022.csv,12.11.2022,P.186,SANDAKAN 
