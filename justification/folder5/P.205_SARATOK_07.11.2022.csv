,justification,filename,date,parliamentCode,parliamentName
20,"Suasana politik pada hari ke 3, perang poster masih belum kelihatan. Hanya poster dari parti GPS dan Parti PN mulai kelihatan di pasar Saratok. Poster dari PH (PKR) belum kelihatan. Hasil pemantauan pegawai lapangan mendapati bahawa sokongan pengundi lebih kepada calon PN Datuk Ali anak Biju dan sokongan tidak melihat kepada parti yang diwakili oleh calon. Pengundi berpendapat bahawa parti PN dan GPS merupakan parti kerajaan yang memerintah. Oleh yang sedemikian pengundi masih memberi sokongan kepada Datuk Ali anak Biju, lebih-lebih lagi beliau memegang jawatan sebagai Timbalam Menteri. Hasil dapatan dari pemantauan ini telah mengubah kawasan ini daripada Kelabu Putih kepada Kelabu Hitam. PN 1. Calon PN bergerak aktif menyantuni pengundi dengan melaksanakan 'walkabout' ke kawasan Pasar Roban, Pasar Saratok dan menghadiri jemputan dari Tuai Rumah Telajan, Ulu Budu Krian. 2. Calon PN mempunyai prestasi yang sangat baik semasa menyandang ahli parlimen di kawasan P.205 Saratok mampu meraih sokongan pengundi di kawasan N38 Kalaka dan N40 Kabong. 3. Datuk Ali anak Biju sememangnya sudah dikenali oleh para pengundi di kawasan ini dan beliau banyak memberi bantuan dan sumbangan ke JKK Kampung, rumah-rumah panjang, sekolah-sekolah, persatuan-persatuan dan memberi bantuan kepada mangsa banjir dan kebakaran. 4. Datuk Ali anak Biju sentiasa turun padang sejak menjadi wakil hingga ke hari ini. Ini memberi kelebihan kepada calon PN lebih dikenali oleh pengundi. 5. Semasa kerajaan PN, Datuk Ali anak Biju merupakan Timbalan Menteri Tenaga dan Sumber Asli mampu meraih kepercayaan pengundi di kawasan N.38 Kalaka, N40 Kabong dan lebih-lebih lagi di N39 Krian yang sememangnya kawasan kubu kuat Datuk Ali Anak Biju.  GPS 1. Calon GPS merupakan muka baru dan beliau belum dikenali dan kurang popular di N.38 Kalaka dan N40 Kabong yang merupakan kawasan kubu kuat GPS. 2. Pengundi di kawasan Krian telah mengenali calon ini kerana beliau berasal dari Sungai Anak, Sebetan (DMBatu Anam) N39 Krian dan beliau selalu bersama ADUN N39 Krian semasa menghadiri program-program di sekitar kawasan Krian. 3. Jentera parti GPS belum bergerak secara aktif bagi memperkenalkan calon GPS. PH 1. Calon PH mengadakan kempen berjumpa dengan penduduk di Kampung Kaba yang hanya dihadiri seramai 25 orang.",P.205_SARATOK_07.11.2022.csv,07.11.2022,P.205,SARATOK 
