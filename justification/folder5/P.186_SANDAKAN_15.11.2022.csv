,justification,filename,date,parliamentCode,parliamentName
18,"Tahap bacaan sokongan parti-parti bertanding bagi parlimen Sandakan menunjukkan calon PH masih mendahului dan diikuti pesaing terdekat calon parti Warisan. Kedua-dua parti ini mempunyai penyokong tegar masing-masing dikalangan pengundi Cina dan BI. Bagi PH, sokongan pengundi Cina masih dilihat masih tinggi kerana pengundi Cina berbelah bahagi dalam memilih calon menyebabkan undi Cina berpecah kepada 4 penjuru parti utama yang sukar dilihat momentum sokongan pengundi Cina kepada satu-satu parti. Calon PH dilihat kurang menyerlah di kawasan pengundi-pengundi BI berbanding calon Warisan. Sebaliknya calon Warisan pula dilihat kurang mendapat sokongan pengundi Cina kerana PH adalah parti peringkat nasional yang mampu membentuk kerajaan berbanding denganWarisan yang berjuang dengan semangat parti negeri. Gerakan kempen parti Warisan banyak mengadakan ceramah di kawasan dominasi pengundi BI yang mempunyai pengaruh politik DSSA. Semalam program Warisan di Kg. Mangkalinau menggunakan bahasa Bajau mendapat sambutan baik dan Warisan semakin mengukuh sokongan dikalangan pengundi BI. Warisan juga mendapat sokongan sebahagian pengundi Cina yang mahu dan terpengaruh dengan semangat parti tempatan yang berjuang untuk negeri Sabah tanpa terikat dengan parti politik semenanjung. Mereka berpendapat Warisan tidak diberi peluang secukupnya untuk memerintah setelah bertukarnya kerajaan dan kaum Cina melihat kepada dasar dan ketelusan yang dibawa oleh Warisan lebih terbuka dan tidak tertumpu kepada amalan rasuah atau kroni. Bagi GRS, kelihatan semakin kekurangan sokongan kerana calon GRS kurang berpengaruh dikalangan pengundi Cina bergitu juga dengan pengundi BI disebabkan parti calon GRS bukan parti pilihan pengundi di Sandakan. Aktiviti kempen calon GRS masih lagi aktif menjalankan walkabout dan ceramah kelompok tetapi sambutan masih agak hambar disebabkan tiada individu berpengaruh turut sama seperti Ketua Bahagian Umno dan Ketua Bahagian Bersatu serta Ketua Bahagian MCA. Ini menampakkan GRS sukar mendapat sokongan pengundi Umno dan MCA di setiap PDM. Bagaimanapun dalam tempoh empat hari berkempen dua perkara yang perlu dititikberatkan ialah imbuhan kepada pengundi dan kerjasama rakan GRS perlu digerakkan sepenuhnya berkempen. Calon Bebas (Pokok) semakin mengukuhkan sokongan kesan daripada gerakan kempen yang berstrategi dengan menawarkan imbuhan awal kepada pengundi berbanding parti-parti lain. Calon ini juga mempunyai pengaruh dikalangan pengundi veteran kaum Cina dan hubungan baik dengan NGO serta institusi rumah ibadah dan sekolah Cina. Beliau juga mempunyai pengundi pekerja-pekerja ladang. Beliau adalah majikan dan pemilik kelapa sawit di Sandakan selain daripada pembangunan hartanah. Calon Bebas (Kuda) berkempen dengan menawarkan perkhidmatan pemeriksaan mata secara percuma kepada pengundi sambil berkempen. Sambutan kempen masih kurang mendapat sambutan kerana pengundi lebih tertarik kepada parti utama yang mampu mengubah kampung dan pembangunan di persekitaran mereka.",P.186_SANDAKAN_15.11.2022.csv,15.11.2022,P.186,SANDAKAN 
