,justification,filename,date,parliamentCode,parliamentName
18,"Kedudukan persaingan parti-parti bertanding bagi Parlimen Sandakan hari ini, masih kekal seperti semalam kerana gerak kerja parti bertanding di lapangan hampir sama dengan kaedah ceramah kelompok dan walkabout. Calon-calon utama PH, Warisan dan GRS sedang bersaing sengit dan poster serta bendera semakin banyak dipasang. Tahap sokongan bagi PH masih berada dalam keadaan baik kerana belum ada perkara signifikan untuk parti lawan mengatasi calon PH. Kaum Cina masih melihat saat ini PH perlu diberi peluang meneruskan khidmat di Parlimen Sandakan. Calon PH masih dilihat kurang sokongan secara total di kawasan pengundi BI kerana calon Warisan diminati atas faktor kesukuan presiden parti Warisan. PH juga kekurangan pengaruh di PPH Taman Harmoni. Tinjauan mendapati bendera Warisan memenuhi kiri dan kanan jalan. Penduduk disitu juga seolah tidak diambil perhatian oleh calon PH dalam soal kebersihan dan perkhidmatan yang diberikan. Bagi calon Warisan, gerak kerjanya tertumpu kepada komuniti perniagaan, NGO dan pemimpin masyarakat kaum Cina. Dilihat calon Warisan mendapat sokongan baik di Dun Elopura kerana Adun Warisan di kawasan tersebut telah lama memberi perkhidmatan dan disukai oleh pengundi kususnya di PPR Taman Mesra dan Taman harmoni selain kawsan setinggan yang ada pengundi. Jika gerak kerja kempen Warisan tersusun, selaras dan bersepadu memungkinkan Warisaan di saat akhir akan mendapat sokongan yang lebih mantap dan kukuh. Manakala bagi calon GRS, mula menggerakkan kempen perang poster secara meluas dan ceramah-ceramah kelompok juga mengambil tempat di kawasan BI selain walkabout. Namun bergitu, tahap penerimaan pengundi masih agak rendah. Calon GRS juga kini menyebarluas poster-boy bagi menarik sokongan pengundi kerana kerajaan negeri dipimpin oleh GRS. Secara umumnya calon GRS perlu bekerja kuat dan bersaing secara dekat terutamanya dalam mendekati pengundi Umno. Isu yang menghambat juga adalah dalam soal pembangunan di bawah GRS gagal melaksanakan pembangunan di kawasan BDC yang dahulunya telah dirancang sekian lama sebagai kawasan shopping mall tepi laut, hotel 5 bintang dan juga perumahan. Calon Bebas (Pokok) semalam dikesan menjadi tumpuan ramai tempat menyemak daftar pemilih dan pada masa yang sama pengundi dilaporkan diberi imbuhan wang untuk menyokong calon Bebas. Kesesakan lalulintas telah berlaku dan pihak polis memantau lokasi berkenaan bersama SPR dan SPRM. Akhirnya, markas calon Bebas di Bandar Prima telah ditutup sementara oleh petugas pemantau SPR. Calon Bebas (Kuda) menggunakan kaedah kempen dengan temuramah bersama media dan disiarkan di dalam medsos untuk mempengaruhi pengundi muda. Poster dan billboard juga mula mengambil tempat terutama di kawasan BI tetapi masih dalam bilangan kecil. Manakala seorang lagi calon Bebas (Buku) belum ada pergerakan secara terbuka dan lebih kepada walkabout kecil-kecilan.",P.186_SANDAKAN_11.11.2022.csv,11.11.2022,P.186,SANDAKAN 
