,justification,filename,date,parliamentCode,parliamentName
31,"Pada hari ini Gabungan Parti Sarawak (GPS) yang menamakan Edwin ak Banta sebagai calon bagi kerusi P. 214 Selangau akan melancarkan jentera pilihan raya GPS bertempat di Rh. John ak Antieng, SIong Ili. Sebelum ini kerusi P. 214 Selangau dimenangi oleh Parti Keadilan Rakyat (PKR) pada PRU14 yang lepas dan salah satu faktor utama kemenangan PKR ketika itu adalah undi protes terhadap pemecetan Datuk Joseph Entulu Belaun sebagai Timbalan Presiden PRS. Kali ini dalam PRU15, calon GPS dilihat mampu merampas kembali kerusi ini dengan mudah dengan kerjasama semua komponen parti GPS iaitu antaranya PBB, SUPP dan PDP serta PRS. Manakala bagi calon PKR Umpang ak Sabang dilihat satu - satunya pencabar kepada calon GPS memandangkan beliau muka baru yang dicalonkan bagi kerusi ini mewakili PKR/PH berbanding sebelum ini bagi kerusi P. 214 Selangau yang mana seringkali mengemukakan calon kitar semula seperti Joshua Jabeng dan Mengga Mikui. Kegagalan PH memerintah selama 22 bulan yang lepas selepas kemenangan dalam PRU14 yang lepas menjadi salah satu halangan kepada calon PH untuk menarik kembali sokongan rakyat yang telah pudar dan tidak percaya dengan kepimpinan PH mentadbir. Bagi calon BEBAS pula iaitu Henry ak Joseph Usau, beliau dilihat bukanlah tentangan kepada kedua - dua calon lain baik PH dan GPS memandangkan beliau tiada platform yang kuat dan hanya bertanding dengan tiket BEBAS. Makluman juga hampir kesemua penyokong BEBAS yang datang semasa penamaan calon adalah penyokong PSB termasuk dari N. 60 Kakus beserta N. 59 Tamin. Walaupun begitu, calon ini amat dikenali dengan suara beliau yang lantang di dalam mempertahankan hak tanah adat bumiputera.",P.214_SELANGAU_07.11.2022.csv,07.11.2022,P.214,SELANGAU 
