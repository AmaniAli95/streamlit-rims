,justification,filename,date,parliamentCode,parliamentName
29,"Hari ke-12 tempoh telah berkempen menyaksikan pertandingan tiga (3) penjuru di antara Dato Sri Tiong King Sing (GPS), Chiew Chan Yew (DAP) dan Duke Janteng (PN) di P 217 Bintulu. Status kawasan P 217 Bintulu adalah KELABU PUTIH. Hari ini, pengundi atas pagar sudah mulai menetapkan pendirian atau pilihan mereka untuk memangkah calon yang mereka minati. Bagi kawasan N. 67, sokongan pengundi masih berpihak kepada GPS di mana pengundi sudah tidak mempercayai PH setelah merasai pemerintahan selama 22 bulan. Bagi N. 68, pengundi tegar DAP masih memihak kepada PH kerana mereka tiada pilihan lain parti pembangkang tempatan ( seperti PRN Ke-12 yang lalu) serta tidak mahu ada kluster mahkamah serta bebas dari kes rasuah sebagai pemimpin. Bagi N. 69, pengundi terus memberi sokongan kepada penyandang kerana pengundi luar bandar masih memerlukan pembangunan yang berterusan yang perlu diberi perhatian oleh pemimpin. Kawasan N 70, sebahagian DM (DM Mawar, DM RPR Kidurong, DM Tanjung Kidurong & DM Melor) terletak di kawasan bandar dan mempunyai penyokong yang lebih cenderung ke arah parti lawan sepertimana PRU ke 14 yang lalu. Manakala DM (DM Suai, DM Sibiew Similajau & DM LKTS Suai) kawasan luar bandar dan pinggir bandar masih memberi sokongan berterusan kepada penyandang kerana kebolehan sebagai pemimpin selama 5 penggal. Di samping itu, penyandang menggunakan perkhidmatan helikopter untuk bergerak ke kawasan liputan yang lebih jauh dan dalam masa yang singkat bagi berjumpa dengan pengundi di kawasan luar bandar jika dibandingkan dengan calon lawan. Sikap dan kelantangan penyandang dalam menyuarakan pemasalahan rakyat di peringkat parlimen telah menyebabkan beliau terus menjadi pilihan pengundi terutama pengundi luar bandar yang merasakan aura kepimpinan beliau sebagai wakil rakyat yang berwibawa. Secara keseluruhannya cuti umum yang telah diumumkan memberi ruang dan persediaan kepada pengundi untuk turun mengundi.",P.217_BINTULU_19.11.2022.csv,19.11.2022,P.217,BINTULU 
