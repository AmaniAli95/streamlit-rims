,justification,filename,date,parliamentCode,parliamentName
20,"17.11.2022 (Khamis) Parti yang bertanding semakin giat menyantuni dan berkempen bagi memenangi hati pengundi. Jentera Parti yang bertanding PRU15 terus bergerak aktif bagi meraih undi. Status kawasan masih Kelabu Hitam. PN 1. Calon PN iaitu Datuk Ali Biju merupakan calon yang popular dan dikenali. Beliau sudah lama berkecimpung dalam dunia politik iaitu bermula tahun 2011 sehingga kini. Kepopularitian beliau naik semasa berjaya mengalahkan Calon BN iaitu Peter Nyarouk semasa pilihan raya negeri Sarawak 2011. Ketika itu N.39 Krian merupakan kubu kuat BN. Semenjak kerusi N39 Krian diambil alih oleh Datuk Ali Biju yang merupakan dari parti pembangkang iaitu PKR, Datuk Ali Biju tidak mengecewakan penduduk di kawasan N.39 Krian kerana beliau terus berbakti dengan sering menghulur bantuan secara peribadi kepada penduduk di N39 Krian. Sikap yang ditunjukkan Datuk Ali Biju Berjaya yang berjiwa rakyat meraih sokongan di kawasan ini. 2. Pada PRU ke-14, Datuk Ali Biju Berjaya mengalahkan calon BN iaitu Subeng Anak Mula dengan mendapat majoriti 989 undi. Sekali lagi SARATOK yang merupakan kubu kuat BN telah digemparkan dengan kemenangan Datuk Ali Biju dari parti pembangkang (PKR). 3. Peralihan pupuk pimpinan kerajaan BN kepada PH selepas PH memenangi majoriti kerusi pada PRU ke-14 telah menukar imej Datuk Ali Biju dari pembangkang kepada wakil rakyat dari kerajaan. Dalam tempoh tersebut Datuk Ali Biju terus menjalankan tugas dan amanah sebagai wakil rakyat di kawasan P.205 Saratok. Beliau sering turun padang dan mendekati rakyat dengan mendapatkan permasalahan isu-isu dan memberi bantuan dan sumbangan kepada rakyat di kawasan P.205 Saratok. 4. Sokongan pengundi lebih melihat kepada calon dan tidak melihat kepada parti yang diwakili. Kelebihan Datuk Ali Biju lebih dikenali oleh pengundi kerana sebelum ini Datuk Ali anak Biju merupa wakil rakyat yang sentiasa turun padang dan sentiasa mendekati rakyat di ketiga-tiga DUN ini dan bukan hanya muncul di saat piliharaya sahaja. 5. Sepanjang tempoh menjadi wakil rakyat Datuk Ali Biju yang sering membantu keresahan rakyat telah meraih sokongan pengundi terhadap beliau. Ini memberi kelebihan sokongan pengundi atas pagar lebih menyebelahi Datuk Ali anak Biju kerana prestasi yang baik dan berjiwa rakyat selama ini. 6. Isu parti PN yang diwakili Datuk Ali Biju kurang menggugat penurunan sokongan undi terhadap beliau kerana pengundi di kawasan ini melihat calon dan bukan parti. 7. Datuk Ali Biju menerangkan senario politik Perikatan Nasional dan menerangkan sebab-sebab beliau tidak bertanding pada PRN-12 lepas kerana memberi laluan kepada parti GPS (PDP) dengan harapan Parti GPS (PDP) akan memberi laluan kepada beliau untuk bertanding di P205 Saratok. Namun parti GPS (PDP) tetap bertanding di Parlimen P.205 Saratok bagi PRU ke-15. 8. Penyokong tegar Datuk Ali Biju tidak berpuas hati dengan parti GPS (PDP) yang mungkir janji untuk memberi laluan kerusi kepada Datuk Ali Biju pada PRU ke15 bagi kawasan P.205 Saratok. Ini juga memberi kesan undi pengundi atas pagar menyebelahi Datuk Ali Biju kerana GPS dilihat pembohong dan tidak menepati janji. Slogan ""Tan Ke Menalan"" yang bermaksud pertahankan kawasan adalah hashtag yang popular. 9. Pengundi berpendapat bahawa parti PN merupakan kerajaan persekutuan manakala GPS hanya gabungan komponen parti dibawah pemerintahan kerajaan persekutuan. Oleh yang sedemikian pengundi masih memberi sokongan kepada Datuk Ali anak Biju, lebih-lebih lagi beliau memegang jawatan sebagai Timbalan Menteri di kerajaan persekutuan. 10. Kawasan N39 Krian merupakan kubu kuat Datuk Ali Anak Biju yang mempunyai bilangan pengundi seramai 18,195 berdaftar. Pada PRU ke-14 Datuk Ali telah mendapat majoriti 1692 undi di kawasan N.39 Krian. Pada PRU lepas peningkatan undi kepada Datuk Ali Biju di N40 Kabong dengan majoriti 580 undi. Pengundi di kawasan N38 Kalaka dan N40 Kabong melihat kepada prestasi calon berjiwa rakyat yang sering menghulur bantuan dan sering mendampingi rakyat. Oleh itu terdapat perningkatan sokongan undi di kawasan N38 Kalaka dan N40 Kabong kepada Datuk Ali biju. 11. Pengundi golongan pertengahan umur cenderung kepada menyokong Datuk kerana banyak projek dan bantuan yang telah disumbangkan oleh Datuk Ali Biju sepanjang menjadi wakil rakyat dan juga ahli parlimen. 12. Posting-posting page FB Datuk Ali Biju memberi impak meraih sokongan pengundi kepada beliau. 13. Undi belia cenderung kepada Datuk Ali Biju kerana beliau sering membuat program-program dan aktiviti-aktivti bersama belia. Golongan belia sudah mengenali dan mendekati beliau. GPS 1. Calon GPS merupakan calon muka baru, tidak dikenali dan baru sahaja muncul disaat pada PRU ke-15. Pengundi mahu calon yang sememangnya sudah didekati dan dikenali sebelum tibanya masa Pilihan Raya. 2. Jentera parti GPS agak lambat bertindak kerana bergerak aktif di saat-saat akhir. Sedangkan Calon PN sudah bergerak aktif mendekati para pengundi sebelum pilihanraya tiba. 3. Pergerakan calon GPS berkempen hanya mengikut pergerakan kempen yang adanya ADUN dan orang ternama dan berpengaruh. 4. Dalam tempoh yang hanya 13 hari untuk berkempen, jentera parti GPS tidak mampu bergerak meliputi keseluruh kawasan lokaliti dalam 19 daerah mengundi iaitu 3 kawasan DUN. 5. N.39 Krian merupakan kubu kuat Datuk Ali Biju. Pada PRN Ke-12, undi di kawasan N39 Krian memihak kepada calon GPS adalah hasil bantuan dari Datuk Ali Biju yang memujuk pengundi supaya memberi sokongan kepada calon GPS pada masa itu. Memandangkan pada PRU-15 Datuk Ali Biju sendiri yang bertanding maka undi pengundi GPS masa PRN-12 akan beralih kepada Datuk Ali Biju. 6. Parti PDP telah mungkir janji untuk memberi laluan kerusi kepada Datuk Ali Biju untuk bertanding pada PRU ke-15 memberi kesan penurunan undi terhadap GPS. 7. Semasa berkempen parti GPS menjelaskan bahawa dengan memberi kemenangan kepada GPS untuk kerusi Parlimen P.205 Saratok dapat mengukuhkan kerjasama di antara Ahli Dewan Undangan Negeri dan Ahli Parlimen dalam memberi pembangunan dan seterusnya akan dapat menyuarakan hak-hak Sarawak iaitu mepertahankan dan membela hak Sarawak mengikut MA63 di peringkat Parlimen. Kempen ini dapat meraih sokongan pengundi kepada GPS di N.40 Kabong. 8. Kempen GPS kurang menjelaskan kemampuan GPS memberi pembangunan belum mampu menyakinkan para pengundi. Sebaliknya lebih kepada memburukkan calon PN, sebaik-baiknya tidak menggunakan taktik kurang sihat bila berkempen kerana ini mengambarkan keperibadian yang tidak bermoral di mata rakyat. Seharusnya seorang pemimpin perlu mempunyai keperibadian yang tinggi serta baik supaya menjadi ikon kepada rakyat. 9. Penyokong tegar GPS melihat kepada perjuangan parti. Hanya GPS yang berhak memerintah Sarawak dan bukan parti dari luar (Parti Semenanjung). 10. Calon GPS iaitu Encik Giendam Anak Jonatahn Tait yang merupakan anak tempatan Saratok. Encik Giendam mempunyai taraf pendidikan yang tinggi dan mempunyai kerjaya yang stabil. Oleh yang sedemikian, beliau layak untuk menjadi wakil rakyat di kawasan P.205 Saratok. 11. GPS tidak menggunakan media sosial untuk meperhebatkan kewibawaan calon. Sebaliknya Datuk Ali Biju yang menggunakkan media social bagi memasarkan dan menyebarluas kehebatan beliau dan ini dapat menarik sokongan dari golongan belia kerana golongan inilah yang banyak menggunakan media social. 12. GPS kurang memberi tumpuan kepada golongan belia iaitu undi 18 tahun. Sebaliknya GPS hanya mendekati golongan belia pada saat-saat akhir sedangkan Datuk Ali Biju sudah lama mendekati golongan ini dengan mengadakan program-program bersama belia. PH 1. Calon PH merupakan muka baru, tidak popular dan tidak dikenali di kawasan ini. 2. Pergerakan kempen calon parti PH kurang agresif dan tidak mendapat sambutan. 3. PKR memainkan isu-isu infrastruktur seperti masalah talian komunikasi air dan kemudahan lain di sekitar kawasan P.205 Saratok serta memainkan isu-isu nasional, seperti kenaikan harga barang, Isu 1MDB 4. Isu-isu yang dimainkan oleh Perti PKR kurang mendapat sambutan daripada penduduk kerana kewibawaan parti PKR dilihat tidak mampu memberi pembangunan. 5. Pengundi di kawasan melayu kurang memberi sokongan kepada PKR terutamanuya di N.38 Kalaka dan N.40 Kabong. 6. Tidak mempunyai sokongan yang ramai kerana parti PKR sudah tidak aktif lagi semenjak Datuk Ali Biju bukan lagi dari parti PKR.",P.205_SARATOK_17.11.2022.csv,17.11.2022,P.205,SARATOK 
