,justification,filename,date,parliamentCode,parliamentName
16,"1. Calon GPS yang juga penyandang terdahulu masih diterima baik dan mendapat sokongan kuat dari penyokong setia GPS. Masih berpotensi untuk menang dalam PRU Ke15. Kekuatan GPS sebagai parti pemerintah Kerajaan Sarawak sangat diyakini rakyat serta diterima baik dalam kalangan rakyat/pengundi di P.199 Serian. Penerimaan pengundi terhadap 5 Tonggak dan 25 Teras dalam Manifesto GPS menjadi pemangkin kepada kepercayaan dan peningkatan sokongan rakyat ke atas GPS. 2. Sentimen pengundi-pengundi Bidayuh yang ingin kerusi P.199 Serian kekal dalam GPS adalah faktor kekuatan utama yang menyebabkan sokongan ke atas GPS sangat kuat. Pun begitu, aktiviti kempen yang belum rancak dilakukan di kebanyakkan tempat dari parti/jentera/calon GPS termasuk penglibatan ahli ADUN belum memberi kesan ketara kepada kelompok pengundi atas pagar untuk menjurus kepada calon pilihan undi mereka. 3. Calon PSB semakin menonjol berdasarkan kepada kesiapsiagaan jentera parti yang pada masa ini telah bergerak dan memasang bahan kempen hampir ke segenap kawasan pada hari ini. Selain dari pada itu, aktiviti walkabout calon dan parti serta dibantu oleh Parti Bumi Kenyalang sedikit sebanyak mencuri perhatian pengundi. PSB diterima rakyat sebagai parti alternatif yang masih disokong selain daripada GPS. 4. Calon DAP mendapat sokongan pengundi setia parti ini. Pun begitu peluang untuk mencuri hati pengundi mungkin sedikit suram lantaran kemampuan yang diperlihatkan sebelum ini kurang memberi kejayaan sebagai parti pemerintah. 5. Calon Bebas agak dikenali di kawasan DM Tebedu dan DM Amo kerana aktif dalam Persatuan DBNA Cawangan Tebedu. Anak jati dari Kampung Kujang Mawang dalam DM Amo ini masih belum dapat dikesan memulakan aktiviti kempen setakat ini. 6. Lawan dari parti PSB, DAP dan Bebas kepada GPS ini agak kurang memberi saingan serta kurang popular di mata rakyat. 7. Isu-isu yang diutarakan oleh calon-calon pembangkang dan Bebas kurang berkesan untuk menarik perhatian pengundi kepada pembangkang/Bebas.",P.199_SERIAN_07.11.2022.csv,07.11.2022,P.199,SERIAN 
