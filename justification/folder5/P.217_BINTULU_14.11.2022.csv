,justification,filename,date,parliamentCode,parliamentName
29,"Hari ke-10 tempoh telah berkempen menyaksikan pertandingan tiga (3) penjuru di antara Dato Sri Tiong King Sing (GPS), Chiew Chan Yew (DAP) dan Duke Janteng (PN) di P 217 Bintulu. Status kawasan P 217 Bintulu adalah KELABU PUTIH. Jentera parti GPS di N 67 yang diketuai oleh pemimpin masyarakat terus aktif memberi nasihat dan kesedaran kepada golongan belia supaya terus memberi sokongan kepada calon GPS agar tidak mudah terpengaruh dengan mainan politik parti pembangkang. Beberapa aktiviti anjuran ADUN N. 67 & orang berpengaruh baru-baru ini telah memberi impak yang positif dan keyakinan pengundi untuk terus memberi sokongan kepada penyandang di kawasan ini. Manakala bagi pengundi muda di N 68, calon muda adalah menjadi pilihan mereka kerana ianya seusia dengan mereka. Tambahan pula, pengundi di kawasan bandar merasa tidak berpuashati terhadap kenaikan OPR yang dikenakan kepada peminjam kerana ianya membebankan serta meningkatkan kos sara hidup. Jentera parti GPS (PBB) N 69 Kemena, sedang giat dan aktif turun padang di kawasan luar bandar dan pendalaman. Kehadiran mereka dikawasan yang dilawati diterima oleh komuniti setempat. Di N 70, sokongan terhadap calon DAP/PN ada berlaku peningkatan terutama di kawasan bandar berikutan kos sara hidup yang semakin meningkat serta memberi tekanan kepada kehidupan mereka. Manakala sebelum ini penyandang jarang melawat kawasan secara berkala telah menyebabkan pengundi keciwa namun beliau sendiri mengakui kesilapan tersebut dan memohon maaf kepada pengundi di DM Sibiew Similajau, DM Suai & DM LKTS Suai. Namun demikian rata-rata pengundi keliru dengan parti yang bertanding terutama Perikatan Nasional yang menggunakan istilah Parti Kerajaan ketika berkempen dengan pengundi. Melalui sumber tidak rasmi, baru-baru ini telah berlaku ketidakpuasan hati jentera Parti PN berikutan gaji pemasangan bendera belum dibayar oleh parti berkenaan.",P.217_BINTULU_14.11.2022.csv,14.11.2022,P.217,BINTULU 
