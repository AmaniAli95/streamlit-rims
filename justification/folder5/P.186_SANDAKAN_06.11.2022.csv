,justification,filename,date,parliamentCode,parliamentName
18,"Perkembangan semasa bagi Parlimen P.186 Sandakan, calon DAP masih berada di kedudukan yang lebih baik berbanding calon parti yang lain. Rata-rata pengundi khususnya pengundi Cina masih melihat DAP sebagai parti dominan berdasarkan prestasi kerja calon DAP yang mesra rakyat dan menyelesaikan isu-isu setempat berkaitan kemudahan asas dapat diatasi dengan cepat. DAP juga mempunyai penerimaan yang baik dikalangan pengundi BI di kawasan Sim-Sim dan Berhala Darat termasuk di perumahan PPR Taman Mesra. Parti PH ketika ini telah membuka empat kaunter semakan pengundi diberapa tempat bagi memudahkan pengundi membuat semakan. Bagi calon GRS (SAPP), dilihat tidak ada penyelarasan tindakan kempen dengan UMNO dan MCA menyebabkan calon kurang perggerakan di PDM UMNO dan MCA. Setakat hari ini, GRS (SAPP) disertai oleh rakan parti PBS menjalankan walkabout di kawasan tumpuan ramai. Jentera UMNO belum digerakkan kerana dilaporkan belum dilibatkan dalam kempen calon GRS. Sementara itu, calon BEBAS yang mula aktif bergerak ialah En. Lokeman Hazli b. Azali (KUDA) bertemu pengundi di Pulau Berhala dan di kawasan tumpuan ramai sebagai promosi diri calon. Manakala, dua lagi calon BEBAS iaitu Datuk Peter Hii dan Pn. Hajah Lita Tan, masih dalam keadaan tunggu dan lihat strategi kempen yang akan dibuat, namun persiapan bendera dan poster sedang diusahakan. Penyertaan Datuk Peter Hii sebagai calon BEBAS adalah sebagai protes kepada parti Warisan kerana beliau adalah penyumbang dana parti Warisan pada PRN lepas dan pernah menjawat Presiden MPS dibawah kerajaan Warisan. Bagaimanapun, beliau kecewa kerana tidak dicalonkan oleh parti Warisan.",P.186_SANDAKAN_06.11.2022.csv,06.11.2022,P.186,SANDAKAN 
