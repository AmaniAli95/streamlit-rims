,justification,filename,date,parliamentCode,parliamentName
38,"Greding Atas Pagar hari keduabelas turun menjadi 5.91% berbanding semalam11.64% dalam julat 5.73% Senario ini menunjukkan semakin dekat hari pengundian semakin ramai pengundi yang telah membuat keputusan. Sehingga hari ini parti-parti bertanding terus meningkatkan kempen dalam meraih sokongan pengundi sama ada secara konvensional atau melalui media sosial. Pergerakan kempen semua parti hari ini menunjukkan julat pengaruh Parti GRS meningkat mendahului parti-parti lain untuk tempoh lima hari berturut-turut. Hari ini peningkatan sokongan pengundi terhadap GRS pada kadar 1.76% berbanding semalam 2.61% (32.72% - 30.96%). Peningkatan agak ketara berlaku di DUN N.40 Bingkor dalam julat 3.00% Senario ini disebabkan Parti GRS masih berjaya mempertahankan konsistensi kempen mereka di ketiga-tiga DUN. Pergerakan kempen yang sangat terancang berjaya menjangkau semua Daerah Mengundi dan lokaliti-lokaliti dalam Daerah Mengundi. Kempen Parti GRS terus memperlihatkan keberkesanan melalui kolebarasi padu parti-parti gabungan yang turut menurunkan pemimpin-pemimpin berpengaruh di peringkat tempatan. Di samping itu kejayaan Parti GRS-BN mengekang kebangkitan isu-isu besar baharu dapat mengurangkan ketegangan pengundi terhadap parti ini. Kelemahan Parti GRS adalah disebabkan kekuatan pengaruh Calon GRS yang tidak sekata dalam tiga DUN P.180 Keningau. Kekuatan Calon hanya terserlah di DUN N.39 Tambunan. Pengaruhnya mula merosot bila masuk ke DUN N.40 Bingkor dan semakin lemah di DUN N.41 Liawan. Bagaimanapun strategi kempen yang tepat setakat ini telah berjaya mengatasi kelemahan calon dan membina kekuatan Parti GRS. Strategi mengerakkan kempen GRS di N.40 Bingkor melalui Timbalan Presiden Parti YB Datuk Robert Tawik, ADUN N.40 Bingkor dan turut dibantu oleh mantan Ketua Bahagian UMNO Keningau, Datuk Sairin Karno dan pemimpin PBS Keningau dapat mengatasi beberapa isu Calon GRS di DUN Bingkor. Begitu juga di DUN N.41 Liawan, strategi yang sama turut digunakan dimana YB Datuk Anuar Ayub@Banand mengetuai kempen bersama pemimpin-pemimpin GRS BN lain turut memberikan impak positif. Pengaruh Parti KDM hari ini pada kadar 1.34% berbanding semalam 1.83% Senario ini akibat berlaku peningkatan di DUN N.39 Tambunan disebabkan gerakan kempen Parti KDM bersama tokoh-tokoh parti. Kekuatan parti ini adalah disebabkan oleh isu parti lokal dan bagi DUN Tambunan terdapat beberapa tokoh berpengaruh tempatan yang telah menyertai Parti KDM turut menggerakkan kempen mereka telah memberi sedikit kelebihan. Bagi DUN Bingkor terdapat beberapa krisis dalam parti khususnya berkaitan dana dan markas, telah menjejaskan sedikit momentum pengaruh kempen mereka. Bagi Kawasan N.41 Liawan kawasan ini adalah gelanggang persaingan sengit di kalangan semua parti bertanding. Perbezaan pengaruh KDM di kawasan ini tidak jauh dari parti lain. Pengaruh Parti Warisan dalam julat 1.30% berbanding semalam1.53%. Senario kenaikannya agak konsistens, dalam julat 1.00% - 2.00 %. Seperti dinyatakan sebelum ini kelemahan parti ini kempennya banyak bergantung kepada pergerakan calon. Kempen sangat kurang dibantu oleh pemimpin tempatan berkelibar dan setakat ini tidak ada Top Gun parti yang turun. Peningkatan prestasi pengaruh hanya berlaku di kawasan N.40 Bingkor dan N.41 Liawan. Kekuatan parti ini masih bergantung kepada isu parti lokal. Pengaruh Parti PH hari ini dalam julat 1.43% berbanding semalam1.80%. Prestasi pengaruhnya parti ini juga dalam keadaan konsisten sekitar 1.00%-2.00%.. Kempen parti ini banyak dibantu oleh pemimpin DAP Sabah dan Semenanjung. Tumpuan kempen mereka masih terarah di N.39 Tambunan dan N.41 Liawan. Hari ini sedikit peningkatan berlaku apabila kempen mereka menyasar kepada kawasan-kawasan Cina di DUN Liawan. Langkah ini menunjukkan strategi PH(DAP) untuk menarik sokongan silent voters kaum Cina dan sekiranya berjaya ini akan mengangkat jumlah sokongan PH. Di samping itu PH juga menyasarkan kempen mereka untuk menarik sokongan dari golongan muda. Status untuk hari keduabelas ialah terdapat 34 Daerah Mengundi berstatus Kelabu Putih dan tiga berstatus Kelabu Hitam. Perbezaan status pengaruh GRS hari ini berbanding pesaing terdekat KDM dalam julat 7.20% berbanding semalam 6.78%.",P.180_KENINGAU_16.11.2022.csv,16.11.2022,P.180,KENINGAU 
