,justification,filename,date,parliamentCode,parliamentName
32,"KELEBIHAN DAN KEKUATAN PARTI WARISAN SERTA BEBERAPA KELEMAHAN DI PIHAK BN MENJADI RUJUKAN UTAMA MENGAPA P188 LAHAD DATU DILETAKKAN SEBAGAI KELABU HITAM 1. Kubu Parti Warisan Kawasan ini dianggap sebagai kubu kuat Parti Warisan yang mana semua DUN dalam Parlimen ini dimenangi oleh Warisan. Penyandang bagi Parlimen P188 Lahad Datu yang juga penyandang DUN N61Segama, Datuk Mohammadin Ketapi, telah memenangi kedua-dua kerusi tersebut atas tiket Warisan sebelum bertindak keluar parti dan kini menyertai PBM. Majoriti yang diperolehi oleh Datuk Mohmaadin atas tiket Warisan dalam PRU yang lepas adalah sebanyak 6401 undi. Tindakan Datuk Mohammadin keluar parti tidak banyak memberi kesan kepada sokongan pengundi terhadap Parti Warisan malahan sedikit mencalarkan kredibiliti Datuk Mohamaddin yang kini dilihat cuba membantu calon BN berkempen. 2. Sokongan Kaum Dan Kredibiliti Calon Warisan Majoriti pengundi Bumiputera Sabah dalam Parlimen ini bersuku Bajau/Suluk dan ini memberi kelebihan kepada Calon Warisan. Walaupun calon BN juga bersuku bajau, namun populariti beliau tidak sebaik calon Warisan yang lebih dikenali ramai kerana beliau merupakan adik kepada Presiden Warisan dan Mantan ADUN Lahad Datu sebelum ini.  Isu Calon Warisan sebagai calon import dari luar tidak banyak memberi kesan negatif kepada sokongan pengundi kerana sejarah membuktikan beliau pernah menjadi wakil rakyat di kawasan ini. 3. Populariti Calon BN Walaupun calon dari Barisan Nasional dikatakan mendapat sokongan akar umbi yang kuat,namun berdasarkan tinjauan yang dibuat ramai pengundi yang tidak mengenali calon terutamanya dari kalangan pengundi muda. Calon BN juga jarang dilihat beraada dalam kawasan sebelum ini kerana lebih tertumpu kepada tugas beliau sebagai setiausaha politik. Isu utama yang hangat diperkatakan ketika ini ialah mengenai pemilihan calon BN yang dianggap sebagai orang luar kerana berasal dari Semporna. Menurut pengundi, pemilihan Datin Maizatul seolah-olah menunjukkan bahawa tidak ada wakil pemimpin dari daerah Lahad Datu yang lebih layak selain beliau sedangkan ramai nama yang telah disebut-sebut sebagai calon yang telah lama membantu dan berkerja keras selama ini. 4. Sokongan Parti Komponen Dari GRS Dan Pengaruh Datuk Mohamadin Ketapi Sepanjang tempoh berkempen, penglibatan pemimpin - pemimpin dari GRS dalam aktiviti kempen Calon BN dilihat tidak banyak dan Calon BN lebih banyak menggunakan Jentera BN (UMNO) dalam berkempen. Ini dilihat sebagai satu kerugian kepada BN kerana pemimpin dari GRS seperti BERSATU contohnya mempunyai populariti dan pengaruh yang sangat baik di Daerah ini yang pastinya dapat membantu meningkatkan sokongan pengundi kepada beliau. Berdasarkan tinjauan dan temubual kepada salah seorang pemimpin dalam Sayap Parti PPBM, beliau memaklumkan bahawa calon atau jentera BN tidak ada berjumpa atau menghubungi beliau untuk membantu BN dalam berkempen. Tindakan Calon BN yang sangat mengharapkan sokongan dan bantuan dari penyandang Parlimen untuk meningkatkan sokongan pengundi kepada beliau juga dilihat tidak banyak membantu. Sememangnya tidak dinafikan, Datuk Mohamaddin mempunyai penyokong kuat yang sentiasa bersama beliau namun kredibiliti beliau sebagai wakil rakyat tercalar selepas beberapa kali melompat parti dan segelintir penyokong Warisan yang menyokong beliau sebelum ini melabelkan beliau sebagai Parasit dan telah mengkhianti kepercayaan pengundi. 5.Isu Peruntukan Melibatkan Calon BN Isu terbaru yang diperolehi berdasarkan risikan lapangan, aktiviti kempen Calon BN terjejas akibat tidak mendapat peruntukan mencukupi dari Pengerusi BN Sabah. Calon BN sebelum ini kononnya, bakal menerima Dana kempen dari Datuk Hj MUsa Aman, Mantan Ketua Menteri Sabah namun peruntukan tersebut terpaksa dibatalkan selepas nama Datuk Musa dan anak beliau (Penyandang Parlimen Sipitang) tidak dipilih sebagai calon dalam PRU kali ini. Isu ini diburukkan lagi bilamana ada khabar angin mengatakan Calon BN meminta bantuan dari orang berpengaruh dalam Parti Warisan untuk mendapatkan dana.",P.188_LAHAD_DATU_18.11.2022.csv,18.11.2022,P.188,LAHAD DATU 
