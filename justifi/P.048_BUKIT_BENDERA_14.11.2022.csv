,justification,filename,date,parliamentCode,parliamentName
31,"Senario Umum : Senario semasa di Parlimen Bukit Bendera pada hari ke-10 berkempen masih tidak meriah dan agak suram jika hendak dibandingkan dengan pilhan raya yang lepas yang mana perang bendera dan poster sangat banyak pada masa tersebut. Selain itu, masyarakat setempat lebih tenang dan tidak terlalu mengambil akan hal berkempen. Pihak Penguatkuasa Suruhanjaya Pilihan Raya Negeri Pulau Pinang kerap membuat rondaan dan pemantauan dalam aktiviti berkempen parti supaya semua parti dan calon mematuhi peraturan yang digariskan oleh pihak berkuasa. A. Justifikasi Grading : 1. Strategi berkempen PH semakin hebat dan mempunyai perancangan lebih tersusun yang mana kecanggihan platform media sosial digunakan sehabis baik bagi memikat pengundi untuk menyokong calon PH terutama pengundi baharu di luar kawasan terutama pengundi muda, untuk balik mengundi PH bagi mengekalkan kemenangan PH di Bukit Bendera. 2. Gerak kerja berkempen calon PH akan dibantu oleh ADUN dan pemimpin tertinggi DAP dalam aktiviti ceramah, walkabout dan kempen rumah ke rumah. 3. Antara objektif utama pilihan raya negeri tidak mahu dilakukan serentak oleh kerajaan negeri adalah kerana jentera kerajaan negeri dan ADUN-ADUN boleh digerakan untuk membantu calon-calon bagi memenangi pilihan raya. 4. Setiap kali ceramah kempen Pakatan Harapan akan dibuat siaran langsung di Facebook Page DAP Pulau Pinang supaya pengundi di luar Pulau Pinang  akan lebih peka dengan isu yang diutarakan dan terus memberikan sokongan kepada PH. 5. Calon PH dibawah DAP dapat bekerja sebagai satu pasukan yang kukuh dan saling menyokong. Ceramah Pakatan Harapan kebanyakan pemimpin tertinggi DAP akan turun bersama berceramah dan ini lebih memberi impak kepada orang ramai bahawasanya mereka ada kemampuan untuk mentadbir sesebuah negara. 6. PH mula menggerakan jentera bagi aktiviti 'Flash Mob' dengan plakad 'Horn For Pakatan Harapan' dalam usaha berkempen bagi menarik pengundi disamping ceramah kelompok di lokaliti tertentu. 7. Calon Barisan Nasional daripada parti PCM kurang mendapat sokongan daripada MCA, MIC dan UMNO yang kemungkinan tinggi akan timbul undi protes dalam kalangan pengundi dan penyokong tegar BN 8. Calon BN rajin turun padang berkempen dan memuat naik aktiviti harian di media sosial, tatapi ini dilihat lebih kepada kaedah “one way communication” dan kurang berinteraksi dengan pengundi yang berada di luar kawasan. Kaedah walkabout dilihat aktiviti “mendekati” pengundi tetapi ia juga merupakan kaedah agak lambat umtuk memperkenalkan diri kepada semua pengundi Parlimen Bukit Bendera B. Pergerakan dan Aktiviti Calon : 1. Calon BN -Beliau dilihat berkempen dengan aktiviti walkabout dalam santuni pengundi setempat di Bukit Bendera selain aktiviti berkempen dari rumah ke rumah. -Selain itu beliau menghadiri aktiviti PAYKM anjuran UMNO Bukit Bendera yang memberikan bantuan kepada golongan miskin dan pesakit terlantar. -Beliau dilihat seorang calon muka baharu yang muda dan peramah serta menghormati orang yang lebih berusia. - Mengemaskini facebook dengan rangkuman aktiviti harian dalam berkempen. 2. Calon PH - Selain aktif dengan aktiviti walkabout untuk santuni para pengundi, calon PH Syerleena dilihat aktif mengadakan Ceramah Pakatan Harapan bersama pemimpin DAP dan juga Ceramah Kelompok di Tanjong Tokong. - Semalam pada 14 November 2022, jentera kempen Syerleena seramai 15 orang mengadakan ‘Flash Mob’ di Jalan Kelawai pada jam 5.00 petang bagi menarik pengundi untuk mengundi Pakatan Harapan dengan plakad “Horn For Pakatan Harapan” namun Syerleena tidak kelihatan kerana berkempen dari rumah ke rumah bersama ADUN Pulau Tikus YB Chris Lee Chung Kit. - Selain itu, Syerleena dilihat berceramah di kawasan parlimen lain bagi membantu calon parlimen Bukit Gelugor dan Jelutong berkempen. - Aktif di media sosial dengan mengemaskini aktiviti dan siaran langsung ceramah. 3. Calon PN -Beliau aktif berkempen dengan aktiviti walkbout dan lawatan dari rumah ke rumah di dalam kawasan parlimen dengan santuni dan mengedarkan poster, kalender dan kad nama calon kepada dalam membeli undi. -Beliau juga aktif di media sosial dengan mengemaskini kegiatan kempen harian beliau. 4. Calon PRM - Tiada aktiviti berkempen - Banner beliau hanya digantung di Jalan Maktab berhampiran bilik operasi utama PRM Bukit Bendera 5. Calon Bebas - Tiada aktiviti berkempen",P.048_BUKIT_BENDERA_14.11.2022.csv,14.11.2022,P.048,BUKIT BENDERA 
