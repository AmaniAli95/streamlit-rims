,justification,filename,date,parliamentCode,parliamentName
27,"Hari ke-13 (Lock Status) : - Berdasarkan laporan 'grading', parlimen ini kekal HITAM walaupun terdapat jangkaan penurunan jumlah majoriti daripada 52,877 undi (PRU-14) kepada majoriti 37,497 undi (PRU-15) iaitu terdapat pengurangan majoriti sebanyak 15,380 undi. Hal ini disebabkan berlakunya pertembungan tiga penjuru parti besar iaitu PH, BN dan PN. Kesemua parti meletakkan calon berbangsa cina dan majoriti pengundi di sini juga adalah berbangsa cina. - 2 hari terakhir tempoh berkempen, suasana di sekitar parlimen Bukit Mertajam semakin meriah dengan penambahan bendera-bendera dan billboard parti bertanding serta poster kempen parti bertanding. - Poster calon dari BN dan PN semakin banyak dipasang di tepi-tepi jalan utama manakala PH tidak mempamerkan poster gambar calon sebaliknya lebih mempromosikan pencapaian Pakatan Harapan selama 22 bulan memerintah. - Kesemua parti yang bertanding masih lagi meneruskan aktiviti walkabout dalam usaha mendekati pengundi dan meraih undi pada hari-hari terakhir. - Jentera BN daripada sayap wanita UMNO meneruskan kempen dari rumah ke rumah bagi mengedarkan risalah kempen terutamanya di kawasan perumahan sekitar Alma. Usaha mendekati pengundi berbangsa India juga turut diadakan di Taman Sri Impian dalam program santai bersama suri rumah. Selain itu, ceramah kelompok di PDM juga masih diteruskan pada sebelah malam. - Calon PH dan jentera kempen juga dilihat masih meneruskan aktiviti walkabout di Taman Sri Rambai, sekitar perumahan di Taman Pearl serta sekitar Kampung Besar. Aktiviti ceramah kelompok juga masih diteruskan di sebelah malam. - Calon PN juga masih meneruskan kempen yang sama pada sebelah pagi iaitu aktiviti walkabout di Kampung Pelanduk Jatuh dan Kampung Bukit Kecil. Selain itu, calon juga turut melakukan aktiviti ziarah kasih di sekitar Taman Sri Janggus, Kampung Manggis dan Taman Manggis. Calon juga bijak menggunakan media sosial dengan mengadakan aktiviti sembang santai bersama pengundi pada sebelah malam.",P.045_BUKIT_MERTAJAM_17.11.2022.csv,17.11.2022,P.045,BUKIT MERTAJAM 
