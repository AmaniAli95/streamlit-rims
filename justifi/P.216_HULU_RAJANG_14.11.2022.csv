,justification,filename,date,parliamentCode,parliamentName
16,"14.11.2022 N.64 Baleh - Kempen gerak raya calon GPS(PRS) telah mengadakan ‘Jelajah Pemimpin Bersama Rakyat’ di Rumah Timothy Balai dan Rumah Ujan, Umpang Skrang Sungai Mujong Kapit dan dihadir calon GPS(PRS) Ybhg Datuk Ugak Kumbong. Turut hadir bersama beliau mantan Timbalan presiden PRS Ybhg Datuk Joseph Entulu Belaun membantu calon GPS(PRS) berkempen. Manakala kumpulan gerak kerja jentera pilihan raya parti GPS(PRS) bergerak ke kawasan yang lain bagi meneruskan kempen mereka bagi mengukuhkan lagi sokongan undi terhadap calon mereka. Para pekempen PH(PKR) masih lagi bergerak dalam kumpulan kecil di DUN N64 Baleh. Mereka berkempen ke kawasan rumah-rumah panjang yang dapat dilalui oleh kenderaan kecil sahaja dengan membuat semakan daftar pengundi. Calon GPS(PRS) dan para petugas kempen mereka masih lagi mendahului calon PH(PKR) dalam aktiviti kempen gerak raya mereka. Suasana aktiviti kempen kedua-dua belah pihak di DUN N64 baleh adalah tenang dan terkawal. Tiada kejadian yang tidak diingini berlaku hari ini di DUN N64 Baleh. N.65 Belaga - Calon GPS (PRS) bagi kawasan P216 Hulu Rajang, Datuk Ugak Anak Kumbong bagi kawasan DUN N65 Belaga diwakili oleh setiausaha sulit kepada Premier Sarawak, Beatrice Kedoh Tajang berkempen di kawasan rumah-rumah panjang pada hari ini tadi. Pergerakan jentera GPS semakin rancak iaitu di Long Mitik, Uma Lahanan Long Semuang dan Uma Kejaman Neh Long Liten. Turut serta berkempen MU (Maren Uma@Tuai Rumah) dari kawasan-kawasan N65 Belaga, Jawatankuasa Wanita Belaga, ketua kampung, pemanca, penghulu, kaunselor-kaunselor dan penduduk kampung itu sendiri. Rata-rata mereka memihak kepada GPS yang telah lama memerintah dan calon juga telah memberi banyak bantuan kepada rumah-rumah panjang di DUN N65 Belaga. Turut hadir bersama adalah isteri kepada calon Datin Leyta Kupa. Calon PH (PKR), Abun Sui Anyit telah memulakan pergerakan kempen di Pekan Belaga, Uma Kahei, Uma Aging Baling Avun, Kejaman Neh Long Liten, Long Dangan, Sekapan Panjang dan Sekapan Piit bagi kawasan DUN N65 Belaga. Calon hanya bergerak dalam kumpulan yang kecil sahaja. Isu yang telah dimasukkan oleh calon PH (PKR) adalah isu yang menyalahkan kerajaan yang memerintah yang masih mengamalkan sikap makan rasuah. Beliau juga telah memberitahu kepada penduduk di kawasan Uma Kahei bahawa bukan GPS lah yang memerintah kerajaan selepas PRU-15 nanti di Malaysia. GPS cuma memerintah di kawasan Sarawak sahaja. Selain calon, abang kepada John Bampa iaitu Danial Bampa juga telah memasukkan isu rasuah, hak tanah, hak dayak, jalan perkampungan, jalan jiwa murni dan lain-lain lagi bagi meracun minda pengundi di kawasan Uma Kahei. Calon PH (PKR) juga memberikan sepucuk surat rayuan untuk meraih undi kepada tuai rumah dan akan memberi mandat jika kemenangan berpihak kepada beliau. Selain itu, sebuah video telah dirakam dan diviralkan ke group whatsapp dimana calon PH (PKR) telah berkempen di bawah pokok di Pasar Belaga. Secara keseluruhan suasana dan situasi dalam keadaan tenang dan tidak ada berlaku sebarang perbalahan atau rusuhan. N.66 Murum - Jentera kempen N.66 Murum adalah terbahagi kepada 5 kumpulan kecil dimana Tubau digerakan melalui Tubau/Jelalong Action Community (JTAC) yang dipengerusikan oleh Tr. Lichong AK Along. Sementara di DM Sg. Asap dan Long Urun, Jentera kempen terpecah 4 iaitu Jentera Kempen Pasukan Koyan, Pasukan Sg. Asap. Pasukan Tegulang dan Pasuka Sg. Linau. Pasukan-pasukan kempem ini diketuai oleh Ketua-ketua masyarakat yang terdapat di kawasan N.66 Murum. Pendekatan yang digunakan adalah komunikasi dalam kumpulan kecil dari rumah ke rumah. PKR belum memulakan sebarang pergerakkan di kawasan N.66 Murum. Secara keseluruhan, situasi politik di kawasan ini berjalan dengan tenang dan tiada sebarang konflik yang memudaratkan.",P.216_HULU_RAJANG_14.11.2022.csv,14.11.2022,P.216,HULU RAJANG 
