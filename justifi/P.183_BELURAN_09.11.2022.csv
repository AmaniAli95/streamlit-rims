,justification,filename,date,parliamentCode,parliamentName
38,"1)	Peratus Grading pada 9/11/2022 masih berpihak kepada Perikatan Nasional (PN). Ini menunjukkan bahawa sokongan terhadap kepimpinan calon PN masih diperlukan. 2)	Pergerakan kempen Datuk Seri Dr Ronald Kiandee turut mendapat sokongan daripada parti Star dan USNO. 3)	Meskipun sentimen untuk menukar calon itu wujud dan peluang harus diberikan kepada orang baharu demi perubahan dan pembaharuan, namun kebanyakan juga menyatakan bahawa calon penyandang sebelum ini tetap telah memberikan banyak jasa kepada Beluran di samping mesra rakyat. 4)	Dilema pengundi juga masih wujud di mana masih terdapat sekelompok pengundi yang sukar untuk membuat keputusan untuk memilih antara BN atau PN. Sekiranya pengundi melihat kepada kredibiliti calon, maka pemilihan akan menjurus kepada Calon PN. Manakala, jika pengundi cenderung ke arah parti, maka Calon BN juga berpotensi untuk menang kerana pengaruh parti masih kuat. 5)	Dalam konteks ini, platform kerjasama melalui kesepakatan dalam berkempen antara BN-GRS perlu diperkukuhkan dan diperlihatkan kepada para pengundi. Ini kerana hanya bendera BN yang dipasang di mana-mana kawasan dan tidak kelihatan bendera GRS yang menjadi simbolik sokongan kepada BN. 6)	Segelintir rakyat juga beranggapan bahawa sekiranya Calon BN memenangi kerusi P.183 Beluran, beliau perlu mengotakan janji dan bukan sekadar hanya diperjuangkan sewaktu berkempen. 7)	Calon BN turut mendapat tempias yang dikaitkan dengan Datuk Seri Najib Razak yang telah dipenjarakan. Segelintir pihak telah membangkitkan sentimen untuk menolak Barisan Nasional (BN) yang dikaitkan dengan isu rasuah dan menerima BN bererti menerima semula perompak. 8)	Selain itu, sokongan terhadap pihak lawan seperti parti Warisan dan Pakatan Harapan juga tidak boleh dipandang remeh, kerana beberapa kawasan atau kampung turut menunjukkan sokongan terhadap kedua-dua parti ini. Selain itu kehadiran para penyokong Warisan seramai 1000 orang pada hari ini yang disertai dengan Presiden Parti Warisan Datuk Seri Shafie Apdal menunjukkan bahawa kekuatan jentera parti ini tidak boleh dipertikaikan. 9)	Justeru, tidak dinafikan bahawa terdapat beberapa kawasan daerah mengundi ini tidak berpihak kepada parti yang mempunyai kedudukan dominan sahaja, sebaliknya berlaku pecahan ketidakseimbangan penyokong dalam kalangan keempat-empat parti iaitu Barisan Nasional (BN), Perikatan Nasional (PN), Pakatan Harapan (PH), dan Warisan.",P.183_BELURAN_09.11.2022.csv,09.11.2022,P.183,BELURAN 
