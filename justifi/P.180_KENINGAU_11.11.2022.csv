,justification,filename,date,parliamentCode,parliamentName
38,"Greding Atas Pagar hari ketujuh turun menjadi 40.82%, dalam julat 4.5% berbanding semalam 6%. Senario ini menunjukkan pergerakan mula stabil dimana semua parti-parti bertanding telah menggerakkan kempen meliputi ketiga-tiga DUN dalam Parlimen P.180 Keningau di kalangan pengundi atas pagar. Pergerakan kempen semua parti di ketiga-tiga DUN hari ini memperlihatkan pengaruh Parti GRS kembali meningkat melebihi parti lain dalam julat 1.35% (22.19% - 20.84% semalam). GRS dapat membuat 'comeback' hampir di semua Daerah Mengundi di ketiga-tiga DUN. Senario ini dipengaruhi oleh tindakan pemimpin pemimpin GRS setempat seperti YB Datuk Robert Tawik dan YB Datuk Anuar Ayub memberikan penjelasan terhadap beberapa isu besar tempatan. Disamping itu tindakan calon GRS yang mula turun berkempen di beberapa Daerah Mengundi DUN Liawan seperti Banjar, Limbawan dan Meninipir berjaya menepis beberapa seranga peribadi terhadap calon seperti isu kurang turun padang bukan kerana dia meanaktirikan dua DUN ini tetapi di dua DUN ini sudah ada wakil GRS iaitu Wakil Rakyat Dun berkenaan . Pengaruh Parti Warisan mengalami penurunan sedikit iaitu 1.31% berbanding semalam 1.58%. Senario ini disebabkan kekuatan kempen GRS-BN yang semakin stabil dan menyeluruh dengan penglibatan Top Gun parti termasuk pemimpin-pemimpin berpengaruh BN yang masuk di merata tempat. Bagi Warisan mereka banyak bergantung kepada Calon yang juga dianggap sebagai Top Gun parti Warisan di Parlimen Keningau. Pengaruh Parti KDM hari ini juga mengalami penurunan iaitu dalam julat 1.04% berbanding semalam 1.70%. Senario ini banyak dipengaruhi oleh kekeliruan pengundi terhadap kedudukan Presiden Parti KDM Datuk Peter Anthony. Menurut mereka parti ini akan menjadi tidak stabil di masa hadapan sekiranya Presiden Parti KDM dipenjarakan. Dalam hal ini sebahagian pengundi Atas Pagar mengambil sikap tunggu dan lihat terhadap perkembangan kes Presiden Parti KDM. Bagi Calon KDM di Parlimen Keningau Datuk Jake Nointin, beliau cuba memberi penjelasan terhadap isu 'katak' yang semakin kuat dimainkan Pengaruh Parti PH turut menunjukkan penurunan julat perubahan ketara iaitu 0.82% berbanding semalam 1.64%. Senario ini berkemungkinan akibat aktiviti kempen PH yang menurunkan tokoh DAP dari Semenanjung iaitu YB Teresa Kok dan Teo Nia Ching. Kehadiran tokoh-tokoh ini amat bertentangan dengan sintimen sebahagian besar pengundi atas Pagar di Parlimen Keningau. Status untuk hari keltujuh masih kekal dimana terdapat 35 Daerah Mengundi berstatus Kelabu Putih dan dua berstatus Kelabu Hitam. Perbezaan status pengaruh GRS hari ini berbanding saingan terdekat KDM dalam julat 5.74% berbanding semalam 5.43% - Trend meningkat.",P.180_KENINGAU_11.11.2022.csv,11.11.2022,P.180,KENINGAU 
