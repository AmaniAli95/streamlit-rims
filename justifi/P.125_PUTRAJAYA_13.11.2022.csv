,justification,filename,date,parliamentCode,parliamentName
8,"Berikutan persaingan enam (6) penjuru calon yang bertanding di P.125 Putrajaya, status Kelabu Putih masih dikekalkan selepas lapan (8) hari kempen PRU-15 diadakan; Calon Barisan Nasional (BN) telah merangka strategi kempen dengan hadir pada Program Semarak Uniti yang dianjurkan oleh Jabatan Perpaduan Negara dan Integrasi Nasional di Anjung Floria, Presint 2, PDM Taman Wawasan Selatan (Status Kelabu Putih). Kehadiran beliau di kawasan yang menjadi tumpuan komuniti-komuniti di Putrajaya dapat meningkatkan populariti dan mampu meraih undi kumpulan sasaran dalam semua lapisan masyarakat. Program mendapat sambutan yang menggalakkan daripada seluruh penduduk Putrajaya; Selain itu, Calon BN turut menganjurkan Pertandingan E-Games V4 di Dewan Seroja, PDM Taman Wawasan Utara (Status Kelabu Putih) pada pagi Ahad, 13 November 2022. Program ini mendapat penyertaan dan sambutan dari golongan pengundi muda dan penduduk setempat; Manakala Calon PN memilih hari minggu untuk mengadakan dua (2) siri Kenduri Rakyat di PPA Fasa 1, Presint 9, PDM Taman Rimba Desa Barat (Status Kelabu Putih) dan PPAM Palma, Presint 11, PDM Taman Saujana Hijau (Status Kelabu Putih). Kedua-dua Program ini mendapat sambutan penduduk setempat dan Calon PN menggunakan peluang tersebut untuk membentangkan tawaran Perikatan Nasional kepada masyarakat di kawasan tersebut; Pada malam 12 November 2022 (Sabtu), Calon PEJUANG hanya mengadakan ceramah secara Live Streaming di Facebook Page beliau dengan tajuk ceramah “Kembalikan Taring Putrajaya.” Beliau juga melancarkan lagu kempen “Untukmu Putrajaya” ketika ianya berlangsung. Walaubagaimanpun, jumlah tontonan hanya mencecah sekitar 200 tontonan sahaja. Pada 13 November 2022 (Ahad), beliau mengadakan walkabout di Myfarm Outlet Kasih, Presint 7, PDM Taman Wawasan Selatan (Status Kelabu Putih) dan kawasan Perniagaan Presint 15, PDM Taman Wawasan Utara (Status Kelabu Putih) namun kurang mendapat sambutan daripada penduduk setempat; dan Jentera Calon PH hanya menjalankan aktiviti konvoi Anak Muda di PDM Taman Saujana Hijau (Status Kelabu Putih), PDM Taman Wawasan Selatan (Status Kelabu Putih) dan PDM Taman Wawasan Utara (Status Kelabu Putih) di mana kemuncak Konvoi ini berakhir di Presint Diplomatik, PDM Taman Wawasan Utara (Status Kelabu Putih) bagi menarik minat pengundi muda. Calon PH tidak hadir semasa Konvoi diadakan dan sambutan daripada pengundi muda di kawasan laluan konvoi amat hambar.",P.125_PUTRAJAYA_13.11.2022.csv,13.11.2022,P.125,PUTRAJAYA 
