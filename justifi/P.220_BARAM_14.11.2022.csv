,justification,filename,date,parliamentCode,parliamentName
24,"1. Berdasarkan sokongan sepanjang siri kempen yang dipantau, sokongan kuat kepada calon GPS di kawasan DUN N.76 Marudi dan N.78 Mulu (DM Puyut Lubong Nibong) memang menunjukkan GPS boleh memenangi PRU pada kali ini dengan cemerlang. Penduduk kedua-dua kawasan ini menyatakan bahawa wakil DUN dan wakil Parlimen perlu datang dari gabungan Parti yang sama berikutan pembangunan yang terjejas semasa pemerintahan Negeri dan Persekutuan yang berbeza sebelum ini. 2. Timbalan Premier Sarawak turut hadir memberi pencerahan berkenaan tanah NCR semasa Majlis Penyerahan Surat Hakmilik Tanah di Marudi pagi tadi. Seringkali isu tanah dijadikan topik hasutan untuk menolak kerajaan Negeri yang memerintah sekarang yang ""bersekongkol"" dengan kerajaan persekutuan. Setiap wakil DUN yang dipilih telah melaksanakan tugas dengan cemerlang demi hak rakyat dan penyerahan surat hak milik tanah ini membuktikan bahawa masyarakat di kawasan Baram dan Miri mula mempercayai niat baik kerajaan Negeri dengan memberi surat pemilikan kepada pemilik asal. 3. Manakala, fokus kempen di kawasan Telang Usan (N.77) yang diketuai oleh ADUN kawasan di DM Long Miri (220/77/01) dan DM Long Lama (220/77/05) turut mendapat sambutan yang memberansangkan. Kebanyakan masyarakat yang dahulu memihak kepada pembangkang dilihat telah cenderung kepada GPS.  4. Beberapa kempen dan ceramah dijalankan oleh calon PH dikesan di sekitar Pekan Lapok (220/76/07) Long Lama (220/77/05) dan kemudian ke kampung Long Bemang (220/77/06). Keadaan kawasan kampung Long Bemang yang dilanda banjir digunakan sebaiknya oleh calon untuk berkempen menolak kerajaan memerintah. Namun, suasana kempen di Long Bemang agak sederhana dan hanya dihadiri oleh penyokong PH. 5. Manakala calon Bebas kurang mendapat sokongan kerana populariti calon GPS dan PH mengatasi dan lebih dikenali di kawasan Baram berbanding calon Bebas. 6. Namun beberapa DM di kawasan Telang Usan (Akah Patah/San/Long Lama & Apoh) dan kawasan Mulu (Liomatu & Tutoh) masih dikekalkan status kawasan Kelabu Putih kerana sokongan calon GPS di kawasan ini masih hampir setara dengan calon PH. Sebagai makluman, ini adalah pertembungan kali ketiga calon GPS dan calon PH merebut kerusi Baram namun sentiasa dimenangi penyandang.",P.220_BARAM_14.11.2022.csv,14.11.2022,P.220,BARAM 
