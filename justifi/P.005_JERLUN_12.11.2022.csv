,justification,filename,date,parliamentCode,parliamentName
36,"Genap seminggu tempoh berkempen masih menunjukkan status KELABU HITAM. Semua calon menjalankan kempen seperti biasa dalam mengatur kerja sehingga hari pembuangan undi. Dapat dilihat kebanyakan calon lebih gemar berkempen dengan menyantuni masyarakat berbanding ceramah. Kaedah ini dilhat lebih efisien apabila rakyat dapat bersua muka bersama calon dan bersembang tanpa protokol. Namun dalam ketenangan tempoh berkempen, terdapat juga insiden membakar bendera parti PN oleh seorang individu yang tidak diketahui motifnya. Insiden ini dikhuatiri akan mencetuskan perbalahan antara penyokong parti. Namun keadaan masih terkawal. Calon PN Abd Ghani berkesempatan menganjurkan program isi minyak percuma bagi 100 motosikal terawal sebagai salah salah satu strategi memancing undi golongan muda. Jentera PAS juga semakin ligat dan bersemangat dan bertungkus lumus bersama calon walaupun kekurangan sumber kewangan. Tidak terkecuali Calon Pejuang DSMM bersama jentera berpeluang menyantuni penduduk dan peniaga di sekitar kawasan dan turut mengedarkan risalah calon. Beliau turut mengadakan sembang santai bersama pesawah untuk mendengar luahan hati mereka. Namun, isu lompat parti sedikit sebanyak memberi kesan kepada pengundi. Manakala bagi calon PH pula masih meneruskan misi berkempen sembang santai dan mengadakan ziarah kasih disekitar kampung pida. Tidak dlupakan calon BN iaitu Dato Othman Aziz turun padang untuk bermain sepak raga tuju bersama anak-anak muda. Beliau juga meluangkan masa dengan melawat PDM di kawasan sekitar. Calon BN ini perlu lebih lemah lembut dalam berbicara supaya tidak disalah anggap sebagai orang yang sombong. Namun begitu rekod beliau adalah bersih dan tiada skandal.",P.005_JERLUN_12.11.2022.csv,12.11.2022,P.005,JERLUN 
