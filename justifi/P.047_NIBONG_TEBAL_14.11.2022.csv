,justification,filename,date,parliamentCode,parliamentName
26,"14 November 2022 (Isnin) Calon BN telah mengadakan sidang media bagi memaklumkan penerimaan baik dan reaksi positif pengundi terhadap beliau disetiap lokasi berkempen. Beliau turut berjanji kepada nelayan di sekitar Nibong Tebal sekiranya memenangi kerusi ini, beliau akan menyumbangkan RM1,000 secara 'one off' kepada nelayan setiap tahun menggunakan gajinya sendiri. Beliau turut mendengar keluhan hati pengundi mengenai masalah air, jalan, rumah mampu milik dan stesen bas. Disebabkan itu beliau berjanji akan berbincang dengan pihak PRIMA untuk membina 2000 unit rumah mampu milik dan akan membina sebuah terminal pengangkutan awam yang mempunyai pelbagai kemudahan kepada orang ramai. Pakatan Harapan telah melancarkan Inisiatif Nibong Tebal Sejahtera yang mempunyai 3 teras utama iaitu: 1. Menaik taraf infrastruktur dan mewujudkan bandar mesra komuniti 2. Memupuk kesihatan dan kesejahteraan keluarga dan komuniti 3. Pembangunan sosio ekonomi dan merapatkan jurang ekonomi Inisiatif ini dilihat menyeluruh dan merangkumi seluruh lapisan masyarakat. Manakala calon PN meneruskan aktiviti secara kelompok kecil dan kemasyarakatan Faktor-faktor persaingan sengit antara calon ialah disebabkan kerusi Nibong Tebal pada asalnya milik PH melalui PKR. Namun penyandang telah melompat parti ke parti Bersatu. Pada PRU kali ini, penyandang telah mewakili PN dan PH telah meletakkan calon luar namum bagi pengundi PH mereka tetap setia dengan PH tambahan disokong penuh oleh ADUN PH serta jentera pilihanraya yang sistematik. Manakalah bagi Barisan Nasional pula, telah meletakkan calon dari Parti Makkal Sakti yang boleh manarik pengundi dari kaum India. Namun kecenderungan ahli UMNO sukar diramal kerana di peringkat akar umbi agak kecewa apabila calon bukan dari parti UMNO sedangkan majoriti pengundi adalah kaum Melayu. Semua calon mempunyai kekuatan tersendiri dan telah menawarkan janji-janji pilihanraya yang realistik. Calon BN merupakan bekas seorang guru yang dekat dengan masyarakat serta pernah membela nasib kaum Melayu terhadap isu yang sebelum ini. Beliau juga merupakan anak jati negeri Pulau Pinang dan mampu menarik undi kaum India. Dalam kempen beliau telah membuat tawaran kepada nelayan di sekitar Nibong Tebal sekiranya beliau memenangi kerusi ini, beliau akan menyumbangkan RM1,000 secara 'one off' kepada nelayan setiap tahun menggunakan gajinya sendiri. Calon PN pula adalah penyandang kerusi parlimen ini dan mempunyai rekod yang baik semasa menjadi Ahli Parlimen Nibong Tebal dan juga sebagai Timbalan Menteri KASA. Beliau juga banyak memberi sumbangan kepada masjid-masjid dan surau di sekitar NIbong Tebal. Calon ini juga mendapat kerjasama penuh dari jentera pilihanraya PN dan memuatnaik infografik rekod baik sepanjang perkhidmatan beliau. Manakala calon PH, walaupun calon luar beliau mendapat sokongan jentera pilihanraya serta merupakan seorang yang masih muda, berkerjaya peguam dan mempunyai idea-idea yang bernas. Semua calon telah mengeluarkan manifesto pada asasnya membawa kemakmuran kepada Nibong Tebal. Manifesto BN menjurus kepada kemudahan awam dan pembelaan nasib golongan B40.",P.047_NIBONG_TEBAL_14.11.2022.csv,14.11.2022,P.047,NIBONG TEBAL 
