,justification,filename,date,parliamentCode,parliamentName
31,"1. Calon BN semakin kerap turun ke setiap kampong bagi slot pengenalan diri dan merayu undi. Pada hari semalam calon telah berkempen di PDM Parit Yob, PDM Batu Enam, PDM Bandar Tongkang Pechah dan PDM Pekan Parit Yaani. ADUN Parit Yaani dan Parit Raja semakin bergerak rancak memperkenalkan calon. 2. Calon PH pula semakin kerap melakukan sembang santai dan menggunakan strategi media sosial dengan menyebarkan video pendek daripada Rafizi Ramli yang membongkar beberapa kes rasuah yamg melibatkan pemimpin BN. Calon ini telah berkempen di PDM Bukit Rahmat, PDM Parit Yob, PDM Kampong Baru Parit Yaani, PDM Broleh Tengah, dan PDM Broleh Utara. 3. Calon PN sudah mula dibantu oleh jentera PPBM. Semalam calon ini berkempen di PDM Pekan Parit Yaani, PDM Parit Yob, PDM Pintas Puding dan PDM Bandar Parit Raja Utara, namun penerimaan masyarakat masih lagi kurang memberangsangkan. 4. Calon Pejuang masih lagi dengan strategi personal touch melalui aktiviti walkabout walaupun kurang sambutan. Semalam calon bermain badminton di kompleks sukan Pura Kenchana tapi hanya dihadiri oleh penyokong Pejuang sahaja, tiada sambutan dari umum mungkin tidak diuar-uar kepada masyarakat. 5. Ketika berkempen, parti BN seiring dengan PN (PAS), saling menghentam PH tetapi saling memuji antara UMNO dan PAS dalam erti mengenang Muafakat Nasional kerana hubungan yang dibina masih baik di Sri Gading. 6. Dijangka saingan sengit antara calon BN dan PH, memandangkan calon PH masih mempunyai pengikut di sini kerana beliau pernah menjadi ADUN Parit Yaani pada tahun 2013.",P.149_SRI_GADING_12.11.2022.csv,12.11.2022,P.149,SRI GADING 
