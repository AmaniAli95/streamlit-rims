,justification,filename,date,parliamentCode,parliamentName
26,"17 November 2022 (Khamis) Berbaki satu hari lagi sebelum tamat tempoh berkempen jentera parti bertanding meneruskan strategi berkempen bertemu pengundi atas pagar. Semua parti telah mengadakan taklimat akhir kepada petugas PACA (Polling Agent & Counting Agent) bagi memastikan pengundian berjalan dengan lancar. Tiga parti utama (PH/BN/PN) optimis untuk memenangi Parlimen P.047 Nibong Tebal dengan strategi kempen yang telah dijalankan. Faktor-faktor persaingan sengit antara calon ialah disebabkan kerusi Nibong Tebal pada asalnya milik PH melalui PKR. Namun penyandang telah melompat parti ke parti Bersatu. Pada PRU kali ini, penyandang telah mewakili PN dan PH telah meletakkan calon luar namum bagi pengundi PH mereka tetap setia dengan PH tambahan disokong penuh oleh ADUN PH serta jentera pilihanraya yang sistematik. Manakalah bagi Barisan Nasional pula, telah meletakkan calon dari Parti Makkal Sakti yang boleh manarik pengundi dari kaum India. Namun kecenderungan ahli UMNO sukar diramal kerana di peringkat akar umbi agak kecewa apabila calon bukan dari parti UMNO sedangkan majoriti pengundi adalah kaum Melayu. Semua calon mempunyai kekuatan tersendiri dan telah menawarkan janji-janji pilihanraya yang realistik. Tambahan lagi Perikatan Nasional (PN) telah melancarkan 10 tawaran kepada penjawat awam yang dilihat mampu menarik undi dari penjawat awam. Calon BN merupakan bekas seorang guru yang dekat dengan masyarakat serta pernah membela nasib kaum Melayu terhadap isu yang sebelum ini. Beliau juga merupakan anak jati negeri Pulau Pinang dan mampu menarik undi kaum India. Calon PN pula adalah penyandang kerusi parlimen ini dan mempunyai rekod yang baik semasa menjadi Ahli Parlimen Nibong Tebal dan juga sebagai Timbalan Menteri KASA. Beliau juga banyak memberi sumbangan kepada masjid-masjid dan surau di sekitar NIbong Tebal. Calon ini juga mendapat kerjasama penuh dari jentera pilihanraya PN dan memuat naik infografik rekod baik sepanjang perkhidmatan beliau. Manakala calon PH, walaupun calon luar beliau mendapat sokongan jentera pilihanraya serta merupakan seorang yang masih muda, berkerjaya peguam dan mempunyai idea-idea yang bernas. Semua calon telah mengeluarkan manifesto pada asasnya membawa kemakmuran kepada Nibong Tebal. Manifesto BN menjurus kepada kemudahan awam dan pembelaan nasib golongan B40.",P.047_NIBONG_TEBAL_19.11.2022.csv,19.11.2022,P.047,NIBONG TEBAL 
