,justification,filename,date,parliamentCode,parliamentName
49,"Sokongan pengundi terhadap parti-parti yang bertanding dilihat lebih kepada dua parti utama sahaja iaitu BN dan PN (PAS) Bagi Parti PH (AMANAH) dan GTA (Pejuang)dilihat kurang mendapat sambutan dan gerakan kerja kempen yang dijalankan oleh parti-parti tersebut adalah tidak menyeluruh. Kehadiran Parti GTA hanyalah dikatakan untuk memecah undi parti BN sahaja. Dari segi personaliti calon, calon PN (PAS) dilihat lebih menonjol memandangkan beliau seorang yang berwatak islamik, penyandang jawatan dan merupakan Timbalan Menteri Pertanian dan Industri Makanan II yang telah lama berkhidmat dalam kawasan. Walau bagaimanapun semasa menjadi Ahli Parlimen beliau seorang yang agak jarang turun ke kawasan dan hanya menumpukan ke kawasan-kawasan PDM yang menjadi kubu kuat PAS sahaja. Selain daripada itu beliau selalu tampil dengan gaya yang mewah berkereta besar dan berpakaian kemas yang mementingkan kebersihan. Penampilan sebegini kurang disenangi oleh masyarakat. Bagi calon BN pula beliau merupakan Ketua UMNO Bahagian Pasir Puteh dan pernah menajdi ADUN Semerak pada PRU 13. Setelah kalah pada PRU 14 beliau lebih banyak menyepikan diri dan jarang terlibat dengan aktiviti parti. Setelah namanya dicalonkan sebagai Calon BN barulah dia kembali aktif dan bergerak masuk ke kawasan. Dari segi personaliti Calon BN beliau terkenal dengan seorang yang garang, bekeng, dan ramai musuh politik dari kalangan orang UMNO sendiri. Walau bagaimanapun beliau mempunyai startegi kempen yang startegik dan sukar diramal oleh orang lain. Bagi pengurusan pengundi luar, jentera PN (PAS) lebih kedepan dengan menyediakan bas dan petugas bagi membawa pulang pengundi ke kampung halaman. Bayaran kepada pengundi luar juga disediakan oleh kepada pengundi luar. Bagi parti BN, tidak menyediakan pengangkutan dan bayaran hanya akan dibuat kepada pengundi yang berstatus Putih sahaja. Terdapat 8,000 orang lebih pengundi muda dan tahap sokongan sukar diramal kerana kebanyakannya berada diluar kawasan dan sukar dihubungi. Kepulangan pengundi luar dijangka meningkat berikutan pengumuman cuti umum pada 18 & 19.2022, pemberian tol percuma dan bayaran gaji yang lebih awal. Beberapa tindakan yang baik yg diumum oleh PM ini dijangka akan memberi kelebihan sokongan pengundi luar kepada BN. Dari segi dana Pilihan Raya,setiap UMNO Bahagian dikatakan telah menerima peruntukan sebanyak RM600,00.00 daripada UMNO Malaysia. Calon BN juga merupakan seorang yang berduit dan dapat membiayai program diperingkat PDM Menjelang disaat-saat akhir kempen ini calon BN mengadakan program ceramah yang menampil penceramah-penceramah hebat dan mampu meanarik kehadiran sehingga 500 orang. Jentera BN juga membuat program sambutan bagi meraikan pengundi luar dan majlis ramah mesra bersama calon BN. Calon BN juga dikatakann pergi menemui bekas-bekas pemimpin UMNO yang tidak sehaluan dengan beliau sebelum ini untuk berdamai. Jentera BN juga mengadakan program bersama golongan penagih dadah yang tidak keluar mengundi sebelum ini dan mencari pendekatan untuk mereka keluar mengundi BN Kempen jentera PN (PAS) diterus seperti sebelumnya dengan sarapan pagi bersama masyarakat, lawatan rumah ke rumah dan program imarah surau dan masjid. Kempen jentera PN (PAS) juga masih menggunakan jabatan/agensi dibawah MAFI untuk mengadakan program seperti penyampaian bantuan kepada pengundi. PAS turut mengadakan program ceramah mega dengan menampilkan tokoh-tokoh hebat diperingkat negeri tetapi kurang mendapat sambutan. Strategi kempen Calon BN lebih kedepan berbanding dengan calon PN (PAS). Bagi pengundi Cina kebanyakan mereka menjadi pengundi PAS kerana mereka merasa kedudukan mereka tidak terancam dan selesa berada dibawah pentadbiran PAS. Bagi pengundi siam pula mereka mengharapkan ada sesuatu daripada calon sebelum menyatakan sokongan walaupun sebelum ini undi mereka kepada BN Bagi pengundi awal (Polis dan Pasangan) seramai 262 orang. sehingga jam 4.00 petang seramai 11 orang yang tidak mengundi Calon GTA (Pejuang) bertanding hanyalah untuk memecahkan undi BN walaupun sudah tahu tidak mendapat sambutan Masih terdapat golongan pengundi muda yang terpengaruh dengan dakyah undi BN, Zahid Hamidi akan menjadi PM menyebabkan mereka tidak yakin dengan BN. Golongan pengundi muda masih lagi mengharapkan Tan Sri Muhyiddin Yassin menjadi Perdana Menteri kerana banyak jasa membantu rakyat semasa PKP.",P.028_PASIR_PUTEH_17.11.2022.csv,17.11.2022,P.028,PASIR PUTEH 
