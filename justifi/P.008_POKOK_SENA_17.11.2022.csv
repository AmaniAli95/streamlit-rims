,justification,filename,date,parliamentCode,parliamentName
53,"Dalam minggu terakhir berkempen dengan baki 2 hari sebelum pembuangan undi, pola sokongan pengundi kepada parti-parti bertanding semakin ketara. Di P.008 Pokok Sena ini corak sokongan pengundi boleh dilihat terbahagi mengikut kawasan. Bagi pengundi di Dun Bukit Lada, sokongan pengundi terbahagi dua antara PN dan BN. Sokongan kepada PH di dun ini dilihat banyak di 2 PDM iaitu kawasan Pekan Baru Pokok Sena dan Pekan Lama Pokok Sena. Pengundi di Dun Bukit Pinang pula rata-rata adalah penyokong PN diikuti penyokong PH yang hanya tertumpu di kawasan PDM Taman Bayu dam di Pekan Bukit Pinang. Pengundi di Dun Derga pula adalah pengundi kawasan bandar dan pengundi cina yang majoritinya adalah penyokong PH. pengundi yang menyokong BN dan PN dalam dun ini adalah di sekitar kawasan Tanjung Seri dan Taman Nuri. maklumat terbaru yang diterima pengundi melayu di dun derga akan beralih ke PN ataupun BN. maklumat lanjut masih dalam tinjauan Sehingga hari ke 12 didapati sehingga kini calon PH masih mendalului populariti berbanding calon lain. Khidmat yang baik sepanjang menjadi MP Pokok Sena sebelum ini menyebabkan calon PH ini diterima baik. Antara sumbangan calon PH ini yang menjadi sebutan penggal lepas ialah calon menyalurkan bantuan baik pulih rumah di beberapa kawasan walaupun calon adalah MP dari pembangkang. Ditambah lagi dengan personaliti calon yang sangat mudah mesra. Terdapat rumor yang mengatakan pengundi cina akan beralih arah, namun maklumat lanjut sukar untuk dipastikan. Terbaharu kempen dengan kaedah edaran risalah rumah ke rumah mula digerakkan oleh jentera PH. Manakala calon PN banyak mendekati pengundi melayu melalui kuliah-kuliah agama. Menjadi pemimpin utama Kolej Darul Ulum dan Sek Mem Islam Darul Ulum di Pokok Sena ini memberi sedikit kelebihan kepada calon dalam mendekati pengundi melayu islam di sekitar Pokok Sena. Calon PN diterima baik oleh pengundi melayu di Dun Bukit Lada dan Dun Bukit Pinang. Ini dapat disaksikan apabila sesi ceramah calon PN ini sentiasa mendapat sambutan. Khidmat cemerlang kerajaan negeri sedikit sebanyak mempengaruhi sokongan kepada calon PN Calon BN ini yang membawa pendekatan harmoni diterima baik oleh pengundi. Calon BN tidak memburukkan pihak lain dalam siri cerammahnya. Sentiasa menggunakan hujah berfakta dan beretika ketika berkempen. Calon ini dikenali dikalangan pengundi muda kerana kerap terlibat dengan program seperti bola sepak dan sepak raga bersama anak muda. Namun calon ini dikatakan masih gagal menarik perhatian pengundi cina dan pengundi dun derga. Calon warisan dengan pendekatan berbeza iaitu menjalankan kempen menggunakan medium telekomunikasi. Jentera calon banyak menyebarkan rayuan undi calon ini melalui platform whatssapp dan mesege kepada penduduk sekitar Pokok Sena.",P.008_POKOK_SENA_17.11.2022.csv,17.11.2022,P.008,POKOK SENA 
