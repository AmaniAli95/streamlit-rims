,justification,filename,date,parliamentCode,parliamentName
45,"Hasil tinjauan secara keseluruhan pada hari kelima di Parlimen Pendang mendapati hampir keseluruhan jentera parti yang bertanding telah menggerakan jentera parti masing-masing. Namun suasana kempen agak suram dan kebanyakan aktiviti parti banyak dilakukan di sebelah malam. Keadaan ini berlaku mungkin disebabkan faktor cuaca yang hujan di sebelah petang dan keadaan ini merencatkan aktiviti berkempen. Program-program ceramah yang dibuat ahli politik juga dilihat kurang mendapat sambutan. Faktor ini juga disebabkan oleh Media sosial dimana masyarakat lebih gemar menonton di saluran Tik Tok , YouTube dan sebagainya kerana tidak mahu mendengar ceramah yang terlalu panjang serta membuang masa mereka. Trend menggunakan Tik Tok adalah satu platform yang begitu pantas dan cepat untuk menyatakan sesuatu mesej. PN masih mendahului dari segi grading kerana penyusunan program yang sangat terancang dan dibantu oleh ahli jentera mereka yang sangat ramai. BN juga tidak mahu ketinggalan dalam mengadakan pelbagai aktiviti seperti ziarah ke rumah, pekan hari dan pelbagai lagi program. Namun kurang mendapat sambautan dari ahli kerana pelbagai faktor seperti cuaca yang tidak menentu serta kurangnya peruntukan. Selain itu, kurangnya peranan wakil calon dan juga AJK bahagian yang membantu kempen PRU. PH juga berterusan mengatur program dan mula memecah masuk ke kawasan kubu kuat UMNO dan PAS PEJUANG - masih lagi mencari rentak untuk mengambil hati pengundi di Parlimen Pendang. Kempen parti PEJUANG juga dilihat amat terhad mungkin disebabkan mereka tidak mempunyai jentera parti yang kuat.",P.011_PENDANG_09.11.2022.csv,09.11.2022,P.011,PENDANG 
