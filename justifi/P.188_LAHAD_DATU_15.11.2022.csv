,justification,filename,date,parliamentCode,parliamentName
32,"Kawasan ini dianggap sebagai kubu kuat Parti Warisan yang mana semua DUN dalam Parlimen ini dimenangi oleh Warisan. Walaupun calon dari Barisan Nasional dikatakan mendapat sokongan akar umbi yang kuat,namun berdasarkan tinjauan awal yang dibuat ramai pengundi yang tidak meengenali calon terutamanya dari kalangan pengundi muda. Calon BN juga jarang dilihat beraada dalam kawasan sebelum ini kerana lebih tertumpu kepada tugas beliau sebagai setiausaha politik. Untuk menawan hati pengundi, Calon BN perlu mengatur langkah strategik yang lebih drastik bagi memastikan calon BN lebih dikenali. Isu utama yang hangat diperkatakan ketika ini ialah mengenai pemilihan calon oleh BN yang dianggap sebagai orang luar kerana berasal dari semporna walaupun beliau sebenarnya mempunyai keluarga dan kediaman sendiri di daerah ini. Menurut pengundi, Pemilihan Datin Maizatul seolah-olah menunjukkan bahawa tidak ada wakil pemimpin dari daerah Lahad Datu yang lebih layak selain beliau sedangkan ramai nama yang telah disebut-sebut sebagai calon yang telah lama membantu dan berkerja keras selama ini. Dengan merujuk kepada kedudukan semasa DUN dan rekod PRU yang lepas serta mengambilkira pemilihan Calon yang popular, Parti Warisan dilihat masih mampu mempertahankan kerusi Parlimen P188 Lahad Datu namun mungkin dengan majoriti yang agak kurang berbanding PRU sebelumnya. Tindakan dan sikap Calon serta Jentera BN yang masih enggan meminta bantuan dari parti komponen dalam GRS dilihat bakal merugikan parti dan akan membantutkan hasrat BN untuk menawan semula Parlimen ini dari Warisan. Berdasarkan risikan dan temubual yang dibuat kepada beberapa orang pimpinan tertinggi sayap parti Bersatu, mereka memaklumkan bahawa sehingga kini, calon atau wakil jentera Parti BN tidak pernah menghubungi mereka secara rasmi untuk meminta bantuan dalam melaksanakan kempen. Umum mengetahui, bahawa beberapa pemimpin dalam BERSATU mempunyai pengaruh dan rekod perkhidmatan yang baik di mata masyarakat Lahad Datu dan ini pastinya membantu menguatkan lagi jentera Parti BN. Setakat ini hanya Parti USNO dari GRS yang diberikan ruang berkempen oleh Jentera BN di DUN Kunak, malangnya , pengaruh Parti USNO tidak begitu memberangsangkan di Parlimen ini.",P.188_LAHAD_DATU_15.11.2022.csv,15.11.2022,P.188,LAHAD DATU 
