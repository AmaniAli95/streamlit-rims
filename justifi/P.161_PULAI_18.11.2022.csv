,justification,filename,date,parliamentCode,parliamentName
41,"Persaingan sengit berlaku di P.161 Pulai ini antara calon PN dan BN. Kedua-dua mereka boleh dianggap sebagai orang lama di parlimen ini. Nor Jazlan adalah ahli parlimen di Pulai sebelum tewas kepada penyandang sekarang iaitu Salahudin Ayub dalam PRU-14. Memandangkan mereka berdua pernah berkhidmat untuk masyarakat di Pulai ini, didapati bahawa kehadiran mereka disambut baik oleh semua ketika mereka datang ke lokaliti-lokaliti di kawasan ketika berkempen. Sokongan kepada mereka dilihat seimbang. Berbeza dengan calon PN yang merupakan muka baru di kawasan tersebut. Berdasarkan pemerhatian di lapangan P161 Pulai menjangkakan kerusi parlimen ini akan kekal kepada PH sekali lagi. Ini kerana sokongan kaum Cina yang mempunyai pendirian kuat menyokong mana-mana calon PH, terutamanya di DUN Perling. ADUN Perling dan juga calon PH Iskandar Puteri mempunyai pengaruh yang kuat dalam kalangan orang Cina. Sokongan kaum Cina ini dapat dilihat jelas dalam tiga ceramah umum yang telah dilaksanakan di parlimen Pulai. Kehadiran penyokong begitu memberangsangkan. Ramai yang hadir mendengar ceramah yang dibarisi oleh tokoh-tokoh terkemuka PH. Tidak seperti BN yang setakat ini belum pernah mengadakan sesi ceramah umum dan dilihat hanya melaksanakan kempen bersemuka dengan aktiviti walkabout, ceramah dalam kumpulan kecil, dan sebagainya. Sokongan kepada PH juga dapat dilihat adalah disebabkan sentimen bahawa apabila BN menjadi kerajaan, Zahid Hamidi bakal dijulang sebagai Perdana Menteri. Terdapat juga pengundi yang menyokong Salahudin Ayob setelah membandingkan kekerapan kedua-dua ahli parlimen tersebut turun ke kawasan sewaktu menjadi ahli parlimen. Keberadaan Salahudin Ayob dikatakan lebih dirasai. Namun begitu, kali ini dijangka PH tidak menang dengan majoriti yang besar. BN pada kali ini menjadi pencabar yang kuat. BN masih mempunyai penyokong dan pengundi yang setia. Mereka masih yakin hanya BN yang boleh membawa kemakmuran kepada Malaysia, dengan mengambil kejayaan kerajaan negeri di bawah pentadbiran BN ketika ini. STATUS P.161 PULAI ADALAH KELABU HITAM.",P.161_PULAI_18.11.2022.csv,18.11.2022,P.161,PULAI 
