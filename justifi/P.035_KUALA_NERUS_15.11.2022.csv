,justification,filename,date,parliamentCode,parliamentName
38,"JUSTIFIKASI GRADING: Hasil tinjauan lapangan yang telah dibuat sehingga hari kesebelas mendapati Calon BN, Dato' Dr.Mohd Khairudin Aman Razali tidak merupaya untuk memenangi Pilihan Raya Umum Ke 15 Parlimen Kuala Nerus pada Sabtu depan. Ini kerana faktor, Calon BN tidak diterima oleh pengundi daripada PAS dan UMNO sendiri. Bukan itu sahaja, kempen yang dilaksanakan oleh calon BN tidak dapat menarik banyak pengundi berstatus atas pagar. Kempen yang dilaksanakan tidak begitu menarik. Orang ramai masih lagi mempertikaikan cara kerja beliau ketika menjawat jawatan sebagai Ahli Parlimen Kuala Nerus sebelum ini. Bukan itu sahaja, faktor merebut kerusi Parlimen berkenaan daripada pemimpin UMNO, menyebabkan ada sebahagian ahli-ahli UMNO masih lagi tidak dapat menerima Dato' Dr.Mohd Khairudin yang bertanding atas tiket parti BN. Kempen dan cara kerja sepanjang kempen juga dipertikai oleh jentera BN. Ini kerana kempen dilaksanakan tidak menggunakan sepenuhnya jentera parti BN tetapi bergerak sendirian bersama kakitangan Parlimen Kuala Nerus sebelum ini.",P.035_KUALA_NERUS_15.11.2022.csv,15.11.2022,P.035,KUALA NERUS 
