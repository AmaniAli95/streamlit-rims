,justification,filename,date,parliamentCode,parliamentName
8,"1.	Berikutan persaingan enam (6) penjuru calon yang bertanding di P.125 Putrajaya, status Kelabu Putih masih dikekalkan selepas lapan (8) hari kempen PRU-15 diadakan. PDM Taman Wawasan Utara telah berubah menjadi Status Putih daripada Status Kelabu Putih berikutan daripada keberkesanan kempen Calon BN di kawasan tersebut dan Calon PN yang kurang berkempen di kawasan ini; 2.	Calon Barisan Nasional (BN) telah merangka strategi kempen dengan menganjurkan Pertandingan Bola Jaring di Presint 18, PDM Taman Warisan (Status Kelabu Putih) pada petang Ahad, 13 November 2022. Manakala pada sebelah malam pula, beliau menghadirkan diri di Program Zumba di Presint 2, PDM Taman Wawasan Selatan (Status Kelabu Putih). Program ini mendapat penyertaan dan sambutan dari golongan pengundi muda dan pengundi wanita di Putrajaya; 3.	Beliau juga berjaya menggerakkan jentera parti beliau bagi membantu penduduk di sekitar Jalan Kenyalang, Presint 9, PDM Taman Rimba Desa Utara (Status Kelabu Putih) dan sempadan Presint 11, PDM Taman Saujana Hijau (Status Kelabu Putih) yang menghadapi banjir kilat berikutan daripada hujan lebat yang berlaku di kawasan tersebut; 4.	Calon Perikatan Nasional (PN) pula dilihat mendapat sokongan golongan mahasiswa sewaktu sesi walkabout di Dataran Putrajaya tengah hari semalam Ahad, 13 November 2022. Pada sebelah malam pula, beliau lebih selesa menyantuni kariah Surau di PPAM Pudina Presint 17, dan Surau PPAM Selasih, Presint 17, PDM Taman Warisan (Status Kelabu Putih). Beliau dilihat mula mengekalkan kempen di PDM Taman Warisan yang merupakan kawasan yang menjadi tumpuan penyokong Perikatan Nasional (PN). 5.	Pada pagi Isnin, 14 November 2022, walaupun cuaca pada pagi ini kurang baik, calon PN terus komited dengan memulakan rutin harian dengan bersolat jemaah di Surau PPA Fasa 4C, Presint 8, PDM Taman Rimba Desa Timur (Status Kelabu Putih). Beliau juga dilihat mampu untuk menawan hati pengundi daripada golongan Penjawat Awam di sekitar Parlimen ini kerana kerap mengadakan aktiviti kempen di kawasan Bangunan Kerajaan sekitar Presint 3 dan Presint 4, PDM Taman Wawasan Selatan (Status Kelabu Putih) dan Presint 5 PDM Taman Warisan (Status Kelabu Putih). Di setiap kawasan kempen yang dihadiri oleh Calon PN ini, sambutan yang sangat positif telah diterima ketika aktiviti tersebut dijalankan; 6.	Pada 13 November 2022 (Ahad), Calon PH juga mengambil peluang dengan cuba menyantuni penduduk di kawasan yang dilanda musibah banjir kilat di Presint 9, PDM Taman Rimba Desa Barat (Status Kelabu Putih) dan Presint 11, Presint 9, PDM Taman Saujana Hijau (Status Kelabu Putih) dengan menyalurkan bantuan kepada beberapa keluarga yang tinggal berdekatan dengan kawasan tersebut. Beliau kemudiannya mengadakan sesi dialog bersama penduduk dan anak muda di khemah berhampiran Surau An Najah, Presint 9, PDM Taman Rimba Desa Barat (Status Kelabu Putih) namun kurang mendapat sambutan daripada penduduk di situ. Pada Isnin, 14 November 2022 pula, Calon PH hadir bagi sesi walkabout di Pasar Awam, Presint 8, PDM Taman Wawasan Selatan (Status Kelabu Putih) dan mendapat sambutan yang biasa sahaja dalam kalangan peniaga dan pengunjung Pasar tersebut; dan 7.	Calon PEJUANG hanya aktif di media sosial beliau dengan memuat naik posting berkenaan sentimen anti-rasuah dan berintegriti dengan mempromosikan Pingat Emas SPRM yang diterima beliau semasa berkhidmat sebagai penjawat awam.",P.125_PUTRAJAYA_14.11.2022.csv,14.11.2022,P.125,PUTRAJAYA 
