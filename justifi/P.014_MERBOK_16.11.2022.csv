,justification,filename,date,parliamentCode,parliamentName
41,"Hari ke 11 tempoh berkempen status P014 Merbok masih terus kekal KELABU HITAM. PH Hari ini menggunakan Van bersama pembesar suara seperti Yunit Jabatan Penerangan melakukan kempen untuk mengajak keluar mengundi. Apa yang menarik, suara Calon PH digunakan bagi memujuk pengundi untuk keluar mengundi pada 19 November nanti. Kelibat van berkenaan dilihat berlegar-legari di PDM sekitar perumahan taman dan bandar Sungai Petani. PDM Taman Bandar Baharu, Sungai Lalang, Bandar Laguna Merbok, Tasek Apong, Air Menideh, Jalan Badlishah, Taman Peruda, Taman Ria Utara, United Sungai Petani, Bukit Rusa, Ambangan Height, Taman Ria Selatan, Semeling Kiri, Kampung Bedong, Taman Sri Tanjong, Bunga Raya dan Sekolah Ibrahim semakin menunjukkan penjarakkan sokongan PH dari parti lain yang bertanding. Tinjauan kempen PN pula, PN masih kekal memainkan isu kemaslahan melayu Islam semasa 22 bulan pentadbiran PH, namun isu ini hanya memberikan kesan dengan memecah belahkan undi melayu sahaja. Iaitu pengundi tegar BN akan terus memberikan undi kepada BN dan pengundi PAS akan memberikan undi kepada PN. Hingga hari ini, PN masih mengharapkan jentera dan sokongan dari penyokong PAS. BN pula seumpama hilang rentak berkempen, masih dilihat terumbang-ambing untuk mempertahankan PDM sedia ada. Kelibat Ketua Bahagian dan Pemuda nampak berkempen untuk calon namun tidak bersungguh. Pemuda dan Ketua Bahagian dilihat jelas masih memendam perasaan kecewa. Tidak seperti sebelum pengumuman calon, Pemuda dilihat agresif berkempen bersama kumpulan belia dan Ketua Bahagian juga laju bekerja bagi memastikan Merbok menang pada PRU15 kali ini. BN masih belum dapat menandingi sokongan PH. PEJUANG dan WARISAN dilihat jauh ketinggalan dari segi sokongan. Calon Pejuang dan Warisan tidak dikenali serta gerak kerja yang semakin perlahan. Jentera Pejuang tempatan sendiri mengakui tidak pernah mengenali calon yang mewakili mereka, dan terpaksa kerja bagi meraih sokongan pengundi untuk menyokong parti mereka.",P.014_MERBOK_16.11.2022.csv,16.11.2022,P.014,MERBOK 
