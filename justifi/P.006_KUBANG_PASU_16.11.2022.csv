,justification,filename,date,parliamentCode,parliamentName
45,"Masih mengekalkan status KELABU HITAM bagi parlimen ini. Kesemua calon juga dilihat masih meneruskan kempen seperti kebiasaan. Antaranya sembang santai, ziarah kasih, mengimarahkan masjid dan walkabout. Calon perlu membuat suatu kelainan pada saat-saat akhir ini yang dapat memberikan impak kepada pengundi. Calon PN dilihat melakukan pecutan terakhir dengan mengadakan Konvoi Perikatan Nasional pada hari Jumaat sebagai salah satu agenda beliau dalam menyampaikan tawaran PN kepada pengundi. Didokong oleh YAB MB Kedah juga menjadi satu suntikan semangat beliau untuk terus berjuang. Jika dilhat di parlimen ini, PH juga mampu memberikan cabaran hebat kepada parti lain. Dengan perjuangan yang dibawa oleh DSAI tidak mustahil beliau memiliki penyokong tegar. Manakala calon Pejuang dan BN perlu terus bangkit untuk berkempen selagi masih punya waktu. Calon Pejuang tidak boleh terlalu selesa apabila menang besar pada PRU lepas yang boleh dikatakan tsunami politik. Dengan isu lompat parti rakyat semakin bijak memilih. Calon BN dilihat kurang mendapat tempat dihati pengundi apabila dikaitkan oleh bayangan isu mahkamah Presiden BN. Menjadi cabaran bagi calon ini apabila bertembung dengan 4 penjuru. Jentera parti masing-masing telah menjalankan kempen dengan sebaik mungkin. Cuma terpulang kepada pengundi untuk bijak menilai.",P.006_KUBANG_PASU_16.11.2022.csv,16.11.2022,P.006,KUBANG PASU 
