,justification,filename,date,parliamentCode,parliamentName
33,"Di hari-hari terakhir berkempen, P132 Parlimen Port Dickson kekal dalam kedudukan Kelabu Hitam. Namun, dijangkakan Pakatan Harapan tidak memiliki majority menang besar didalam PRU 15 ini. Tahap sokongan pengundi BN masih tinggi, namun isu-isu nasional seperti rasuah, pelantikan DS Zahid Hamidi sebagai Perdana Menteri dan masalah dalaman parti BN juga mengurangkan keyakinan pengundi muda untuk memberikan sokongan. Pakatan Harapan dilihat masih mendominasi parti â€“ parti lain yang bertanding. Calon anak Melayu dan calon anak tempatan merupakan sentimen yang sentiasa di mainkan oleh calon PH yang juga merupakan Menteri Besar Negeri Sembilan. Sebagai Menteri Besar juga, pengaruh kepada jawatan ini memberi kelebihan kepada PH. Calon PH kerap menekankan bahawa kempen beliau adalah bersih dan telus dengan tidak menabur sumbangan atau pemberian kepada penduduk yang boleh menimbulkan persepsi negatif semasa berkempen. Apa yang beliau lebih pentingkan adalah menyakinkan pengundi tempatan terhadap kreadibiliti dan kebajikan yang mampu ditangani. Ketika berkempen, calon juga sentiasa menyakinkan pengundi bahawa PH tidak gagal dalam mentadbir, ini dapat dibuktikan apabila pada zaman pentadbiran PH, tiada isu kekurangan telur yang meruncing, harga petrol tidak melebihi RM3 seliter, mampu membuat penurunan kadar tol dan harga barang-barang keperluan tidak naik mencanak. Hasil pemantauan dilaksanakan di lapangan, dilihat terdapat peningkatan PDM yang berubah kepada zon HITAM dan tahap sokongan tidak menyebelahi calon BN. Ini disebabkan PDM ini merupakan majoriti penduduk adalah kaum Cina yang banyak menyokong DAP dan seterusnya Parti Pakatan Harapan. Walaubagaimanapun, pertembungan antara calon Barisan Nasional (BN) juga dilihat semakin sengit. Terdapat juga peningkatan PDM kini bertukar ke zon PUTIH. Ini mungkin kesungguhan jentera BN yang membantu kempen calon BN untuk menguasai kempen PRU kali ini. Jentera BN dilihat semakin giat bekerja keras dalam berkempen memperkenalkan calon yang membolehkan undi berpihak kepada calon BN. Kehadiran Naib Presiden UMNO, iaitu Tok Mat di Port Dickson semalam, di lihat sedikit sebanyak boleh menarik tahap sokongan pengundi untuk BN. Sentimen perkauman iaitu bukan calon Melayu dan sentimen bukan calon tempatan juga memainkan peranan utama kawasan ini masih berstatus Kelabu Hitam. Perpecahan undi kaum Melayu dan India kepada beberapa parti lain iaitu PH, PN, PEJUANG dan BEBAS juga mungkin tidak memihak majoriti undi kepada BN. Dilihat juga faktor kerusi tradisi MIC ini telah gagal 3 penggal berturut-turut juga bakal mengurangkan tahap sokongan pengundi BN pada pilihan raya ini. Bagi Calon Parikatan Nasional, beliau dilihat akan mendapat sokongan daripada kaum Melayu yang inginkan Parti yang satu-satunya mewakili calon orang Melayu Islam gabungan parti PAS dan juga Bersatu. Sokongan daripada undi awal juga dilihat berpihak kepada calon ini. Terdapat beberapa isu setempat yang cuba dimainkan calon PEJUANG antaranya isu banjir di Linggi, Kg Paya dan Jalan Springhill-Sendayan, infrastruktur pelancongan dan riadah tidak diselenggara dan isu jeti nelayan mungkin sedikit sebanyak mengurangkan tahap sokongan calon PH yang merupakan Menteri Besar Negeri Sembilan, seolah-olah tidak peduli dengan masalah ini. Calon PEJUANG dilihat giat berkempen dengan menggunakan kuasa viral dan popularity beliau sebagai selebriti dan bakal menarik golongan pengundi muda. Calon bebas ,Abdul Rani Kulup Abdullah dilihat berjuang secara sendirian dan kurang mendapat sokongan dari segi undi dan mungkin hanya boleh menarik sedikit sokongan daripada ATM Vateran.",P.132_PORT_DICKSON_17.11.2022.csv,17.11.2022,P.132,PORT DICKSON 
