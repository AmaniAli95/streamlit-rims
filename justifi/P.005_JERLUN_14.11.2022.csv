,justification,filename,date,parliamentCode,parliamentName
36,"Situasi menunujukkan tiada sebarang provokasi ataupun pergaduhan yang melibatkan parti yang bertanding. Ini terbukti apabila tiada masalah atau kesukaran untuk calon-calon yang berkempen lokasi yang sama. Pertembungan 4 penjuru yang agak sengit. Masih didahului oleh PN. Memiliki jentera parti yang kuat dan rajin bekerja menjadi tunjang bagi calon ini. Mengadakan program bagi anak muda seperti Pertandingan Futsal sebagai platform menyampaikan tawaran PN mampu meraih undi bagi golongan yang pertama kali mengundi. Turut dibantu oleh YB Cikgu Art ADUN Ayer Hitam dan Encik Abdul Ketua Bahagian Bersatu Jerlun yang mempunyai penyokong tersendiri. Calon Pejuang pula dilihat kerap mengadakan walkabout di kawasan tumpuan bagi berkempen dan mengedarkan risalah calon. Dibantu oleh jentera beliau yang sememangnya penyokong tegar DSMM itu sendiri walau ke mana sahaja beliau berkempen. Selain daripada itu beliau turut mengadakan ziarah kasih memberikan bantuan kepada golongan yang memerlukan. Isteri DSMM Toh Puan Norzieta Zakaria juga turun padang bagi membantu calon Pejuang berkempen. Manakala calon PH masih kurang menonjol. Namun dapat dikenalpasti YB Salmee turut berkempen ke beberapa buah rumah penyokong BN dan memberikan wang sebanyak RM100 setiap rumah. Adalah lebih baik sekiranya parti itu memberi sumbangan berbentuk makanan dan keperluan asas. Pengundi menganggap seolah-olah calon PH ini membeli undi daripada mereka. Calon PH juga didapati kurang menjalankan kempen berbanding calon lain. Dato Othman Aziz calon BN perlu mengambil tindakan segera berhubung isu beli undi ini. Beliau perlu lebih kreatif dalam mendekati pengundi. Berbeza dgn PRU sebelum ini, isteri calon ini iaitu Datin Zanariah Ibrahim turut turun padang membantu beliau berkempen dengan mengadakan ziarah kasih di kawasan sekitar.",P.005_JERLUN_14.11.2022.csv,14.11.2022,P.005,JERLUN 
