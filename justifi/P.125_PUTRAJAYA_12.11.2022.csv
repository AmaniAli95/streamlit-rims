,justification,filename,date,parliamentCode,parliamentName
8,"Status Kelabu Putih masih dikekalkan di Parlimen Putrajaya selepas tujuh (7) hari kempen PRU diadakan. Calon Barisan Nasional telah merangka strategi kempen yang baik pada malam 11 November 2022 (Jumaat) dengan mengadakan lawatan ke Markas di kubu kuat beliau di PDM Taman Saujana Hijau (Status Kelabu Putih) dan Taman Rimba Desa Utara (Status Kelabu Putih). Sambutan di kawasan tersebut amat menggalakkan. Pada pagi Sabtu, 12 November 2022 pula, Calon BN lebih fokus untuk berkempen dengan hadir untuk Solat Subuh berjemaah di Surau An Najah, Presint 9 PDM Taman Rimba Desa Timur (Status Kelabu Putih) dan seterusnya membuat lawatan ke Pasar Awam Presint 8 serta Bilik Gerakan Markas BN di Laman Ixora, Presint 8, PDM Taman Wawasan Selatan (Status Kelabu Putih). Calon Perikatan Nasional (PN) semakin komited dengan mengadakan sesi walkabout di Medan Selera Presint 9, PDM Taman Rimba Desa Barat (Status Kelabu Putih) pada sebelah petang, 11 November 2022 (Jumaat). Pada sebelah malam, beliau meningkatkan momentum kempen dengan menghadiri Solat Berjemaah di sekitar Presint 5, PDM Taman Warisan (Status Kelabu Putih) dan kemuncak kempen harian beliau semalam berakhir di Sunset Glashaus, Presint 5 PDM Taman Warisan (Status Kelabu Putih) dengan memberikan ceramah kempen berkenaan “50 Tawaran PN di Putrajaya.” Calon PN kini mempunyai peluang yang tinggi meraih undi daripada penyokong PAS dan BERSATU (PPBM) di Putrajaya kerana pada PRU ke-14 yang lalu, parti-parti ini berpecah dan kini telah bergabung membentuk parti baru iaitu Perikatan Nasional (PN). Calon PEJUANG cuba untuk meraih undi penduduk di Putrajaya yang kerap menggunakan pengangkutan awam dengan mengadakan sesi walkabout di Putrajaya Sentral, Presint 7, PDM Taman Wawasan Selatan (Status Kelabu Putih) dan mendekati para pemandu bas NadiPutra untuk mengenal pasti kelemahan perkhidmatan tersebut. Calon PH pula cuba mengadakan Ceramah Kelompok di PPA Fasa 17RK1, Presint 17, PDM Taman Warisan (Status Kelabu Putih) namun tidak mendapat sambutan kerana tiada tempat untuk khalayak di kawasan tersebut mendengar ceramah kerana ceramah berlangsung ketika waktu hujan.",P.125_PUTRAJAYA_12.11.2022.csv,12.11.2022,P.125,PUTRAJAYA 
