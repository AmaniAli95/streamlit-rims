,justification,filename,date,parliamentCode,parliamentName
31,"Senario semasa di Parlimen Bukit Bendera pada hari ke-8 masih dalam terkawal tiada provokasi yang serius dilakukan oleh mana-mana pihak dalam berkempen. Bahan berkempen hanya dipasang di jalan-jalan dan persimpangan utama sahaja. Gelombang PRU-15 ini kurang dirasai jika hendak dibandingkan dengan PRU yang lepas. Pihak Penguatkuasa Suruhanjaya Pilihan Raya Negeri Pulau Pinang telah mengeluarkan peringatan supaya setiap parti agar mematuhi peraturan tidak mempamerkan dan melekatkatkan bahan berkempen dalam jarak 50 meter dari sempadan mana- mana tempat mengundi [Seksyen 24a(7) Akta Kesalahan PilihanRaya 1954] A. Justifikasi Grading 1. Strategi berkempen Pakatan Harapan lebih tersusun dan cekap (efficient), mereka mahir menggunakan platform media sosial untuk memikat golongan pengundi muda bagi balik mengundi dan menyokong calon PH. 2. Setiap kali ceramah kempen Pakatan Harapan akan dibuat siaran langsung di Facebook Page DAP Pulau Pinang supaya pengundi diluar Pulau Pinang  akan lebih peka dengan isu yang diutarakan. 3. Calon PH dibawah DAP dapat bekerja sebagai satu pasukan yang kukuh dan saling menyokong. Yang mana semasa Ceramah Pakatan Harapan kesemua pemimpin tertinggi DAP akan turun bersama berceramah dan ini lebih memberi impak kepada orang ramai bahawasanya mereka ada kemampuan untuk mentadbir negara. 4. Barisan Nasional tidak memilih calon dari UMNO, MCA atau MIC bakal menimbulkan perasaan ketidakpuasan hati di kalangan akar umbi dan berkemungkinan akan protes undi pada calon tersebut. B. Pergerakan dan Aktiviti Calon : 1. Calon BN - Strategi beliau pada hari ini lebih memfokuskan kempen beliau kepada pengundi kaum India di India Village, Kampung Baru Kaliamman Temple dan kuil-kuil India di sekitar Waterfall Road Temple. - Beliau dilihat seorang yang peramah, mesra dan mudah didekati oleh penduduk setempat. Beliau juga nampak tidak kekok untuk berkempen menziarahi warga emas dan pesakit terlantar dirumah. semasa wlakabout dan lawatan rumah ke rumah - Walaupun beliau dilihat aktif di facebook namun kandungan yang beliau kongsikan lebih kepada mengemaskini aktiviti harian. 2. Calon PH -Bahan berkempen beliau seperti poster, bendera, gegantung , billboard sudah banyak dilekat dan dipamer di jalan-jalan utama dan pesimpangan utama selain di PDM. -Beliau aktif dengan aktiviti walkabout santuni penduduk setempat di kawasan sekitar dengan dibantu oleh ADUN kawasan dan juga para pemimpin dalam parti DAP. -Strategi berkempen beliau juga menggunakan medium media sosial facebook melalui akaun beliau sendiri mahupun akaun DAP Pulau Pinang. Selain memancarkan siaran langsung setiap aktiviti ceramah beliau juga dilihat mula bersiaran secara langsung (dirakam awal) di Facebook dengan segmen ‘Minum Petang Bersama Calon’ mengupas isu. 3. Calon PN - Beliau aktif berkempen dengan aktiviti walkbout dan lawatan dari rumah ke rumah di dalam akwasan parlimen dengan santuni dan mengedarkan poster, kalender dan kad nama calon kepada para penduduk setempat. - Selain itu beliau juga dilihat turun memeriahkan program pemberian bantuan Jalinan Kasih sempena Deepavali kepada golongan miskin bersama KRT Sungai Emas Batu Ferenggi. - Strategi kempen beliau menggunapakai syarikat penerbitan untuk pengedaran risalah poster kempen beliau kepada penduduk dalam kawasan parlimen. - Beliau juga aktif di media sosial mengemaskini kegiatan kempen harian beliau. 4. Calon PRM - Tiada aktiviti berkempen 5. Calon Bebas - Tiada aktiviti berkempen",P.048_BUKIT_BENDERA_12.11.2022.csv,12.11.2022,P.048,BUKIT BENDERA 
