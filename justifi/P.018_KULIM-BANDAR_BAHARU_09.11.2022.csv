,justification,filename,date,parliamentCode,parliamentName
42,"Calon parti PKR sedang mendahului kerana beliau seorang penyandang. Sepanjang tempoh beliau menjadi YB Parlimen Kulim Bandar Baharu, tiada isu negatif mengenai peribadinya. Beliau juga seorang yang hebat berpidato , biasa menjadi imam, membaca khutbah pada solat Jumaat dan membaca doa pada majlis rasmi melibat kehadirannya sebagai VIP. Kredibiliti beliau sebagai menteri KPDNHEP yang lalu turut meyakinkan pengundi. Dalam kempen PRU 15 ini beliau menyebut tentang sumbangan bakul makanan dan food bank yang telah dilakukannya semasa menjawat jawatan menteri KPDNHEP. Kelemahan calon adalah beliau bukan merupakan anak tempatan dan kurang pulang melawat kawasan/turun sejak pertukaran kerajaan PH . Beliau juga hebat berhujah dan meyakinkan. Calon BN perlu berusaha lebih bagi meyakinkan pengundi untuk memajukan Daerah Bandar Baharu dan membaiki kemudahan asas iaitu menaik taraf keadaan jalan raya di bawah Persekutuan iaitu di jalan Bandar Baharu ke Serdang. Calon BN merupakan anak tempatan Parlimen Kulim Bandar Baharu. Beliau tinggal di Sg Kechil Ilir Bandar Baharu. Walaupun beliau anak tempatan, beliau masih kurang dikenali oleh pengundi dan low profile/ tidak hebat berucap. Berbanding calon PH yang merupakan penyandang dan hebat berpidato/ ceramah. Parlimen Kulim Bandar Baharu tidak pernah diterajui oleh YB Parlimen anak tempatan, dan untuk PRU15 calon BN dan calon PN merupakan anak tempatan menjadi tarikan kepada pengundi untuk memilih calon tempatan. Calon BN telah lama dalam politik di bawah Umno Kulim Bandar Baharu. 1. Pengundi di Bandar Baharu ada yang masih belum mengenali Calon BN, Dato Muhar. Calon BN mengadakan kempen secara ziarah ke rumah pengundi. Aktiviti walkabout dan ceramah perkenalkan calon perlu lebih giat. 2. Pendekatan kempen secara bersemuka kepada pengundi bahawa calon 04 iaitu BN pada PRU kali ini adalah anak tempatan bukannya dari luar. 3. Calon BN perlu lipat ganda berkempen kerana rata-rata pengundi Bandar Baharu berasa keliru untuk memangkah kerana calon BN dan PN adalah anak tempatan dan kedua-duanya disegani pengundi P018 Kulim Bandar Baharu. 4. Calon BN perlu lebih bekerja keras untuk memenangi hati pengundi agar beliau di beri peluang dipilih sebagai wakil rakyat 5. Wakil Rakyat bagi Parlimen Kulim Bandar Baharu perlu mengubah secara menyeluruh khususnya kemajuan dan pembangunan di Bandar Baharu khususnya yang jauh tertinggal berbanding Kulim. Kemudahan jalan raya utama dari Bandar Baharu ke Serdang sangat teruk perlu penurapan penuh (jalanraya di bawah Persekutuan). Masalah bekalan air yang terhad pun tidak selesai dan menantikan projek naik taraf loji Lubuk Buntar yang mengambil tempoh lama. Tiada liputan internet dan telefon di kebanyakan tempat di Bandar Baharu.",P.018_KULIM-BANDAR_BAHARU_09.11.2022.csv,09.11.2022,P.018,KULIM-BANDAR BAHARU 
