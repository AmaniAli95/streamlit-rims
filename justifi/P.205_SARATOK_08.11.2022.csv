,justification,filename,date,parliamentCode,parliamentName
20,"8.11.2022 (Selasa) Pada hari ke 4 selepas hari penamaan calon, perang poster di antara parti GPS dan parti PN sudah kelihatan di kawasan Kabong, Nyabor dan Sungai Pasir (N40 Kabong). Jentera parti dari GPS mula bergerak aktif dengan mengadakan Majlis Pemimpin Bersama Rakyat di Rumah Lakun, Entebu, Rumah Brues, Sungai Antu dan Dewan LAKIN, Nyabor yang dihadiri oleh Dato'Seri Tiong King Sing (pengerusi Parti PDP). YB Datuk Dr Penguang Manggil, Timbalan Menteri Kesihatan Awam, Perumahan dan Kerajaan Tempatan dan turut hadir bersama calon GPS Encik Giendam Anak Jonathan Tait adalah ketiga-tiga ADUN di Kawasan N.38 Kalaka, N.39 Krian dan N.40 Kabong. PN 1. Calon PN bergerak aktif menyantuni pengundi dengan melaksanakan 'walkabout' ke kawasan Pasar Kabong dan menghadiri jemputan dari Tuai Rumah Anthony, Sungai Sarang Saratok, Rumah Dumang, Sungai Kendang Saratok dan Kawasan Temudok. 2. Sokongan pengundi lebih kepada calon PN Datuk Ali anak Biju dan tidak melihat kepada parti yang diwakili. Ini memberi kelebihan kepada Datuk Ali anak Biju kerana mempunyai prestasi yang baik sebelum ini yang berjiwa rakyat. 3. Pengundi berpendapat bahawa parti PN merupakan kerajaan persekutuan manakala GPS hanya gabungan komponen parti dibawah pemerintahan kerajaan persekutuan. Oleh yang sedemikian pengundi masih memberi sokongan kepada Datuk Ali anak Biju, lebih-lebih lagi beliau memegang jawatan sebagai Timbalan Menteri di kerajaan persekutuan. 4. Sebelum ini Datuk Ali anak Biju sebagai Ahli Parlimen sentiasa turun padang dan sentiasa mendekati rakyat di ketiga-tiga DUN ini. Dengan adanya kelebihan ini calon PN lebih dikenali oleh pengundi. 5. Kawasan N39 Krian merupakan kubu kuat Datuk Ali Anak Biju yang mempunyai bilangan pengundi berdaftar seramai 18,195. Pengundi di kawasan N38 Kalaka dan N40 Kabong melihat kepada prestasi calon berjiwa rakyat yang sering menghulur bantuan.  GPS 1. Jentera parti GPS mula bergerak aktif dengan mengadakan Majlis Bersama Rakyat bagi memperkenalkan calon GPS dan berkempen menerangkan Manifesto GPS yang paling ditekankan adalah memperjuangkan dan membela hak Sarawak mengikut MA63, Laporan IGC, Perlembagaan Sarawak dan Persekutuan. 2. Dengan memberi kemenangan GPS untuk kerusi Parlimen P.205 Saratok, kerjasama GSP di antara Ahli Dewan Undangan Negeri dan Ahli Parlimen akan dapat bekerjasama menyuarakan hak-hak Sarawak di peringkat Parlimen. 3. Calon GPS merupakan muka baru dan masih banyak pengundi yang belum mengenali calon yang diwakili GSP.",P.205_SARATOK_08.11.2022.csv,08.11.2022,P.205,SARATOK 
