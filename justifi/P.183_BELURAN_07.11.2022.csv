,justification,filename,date,parliamentCode,parliamentName
38,"- Calon Perikatan Nasional (PN) mendominasi peratusan grading tertinggi pada hari ini susulan sokongan dan sambutan memberangsangkan yang diterima daripada rakyat yang menghadiri kempen PN. - PN telah mengambil pendekatan yang lebih kreatif untuk menarik perhatian golongan muda dengan kempen berbentuk hiburan iaitu Hiburan Bersama Datuk Seri Dr Ronald Kiandee membabitkan kehadiran seramai 500 orang. Program berkonsepkan Santai Anak Muda tersebut diadakan di Tapak Tamu Fama Beluran dengan pengisian Muzikal, Busking, dan masakan secara berpanggang (barbeque). Program tersebut dilihat dapat memberi impak yang baik selain membantu menarik pengundi dalam kalangan belia. - Selain itu, sesi ceramah melalui jelajah kempen bergerak dari kampung ke kampung juga telah dilaksanakan. Dalam konteks ini, tidak dinafikan bahawa kredibiliti dan kewibawaan Datuk Seri Dr Ronald Kiandee yang sudah sebati dengan gelaran pemimpin berjiwa rakyat masih menjadi harapan para penyokong setia beliau dengan harapan khidmat beliau sebagai wakil rakyat dapat dikekalkan untuk terus menerajui pucuk kepimpinan di peringkat parlimen. Perkara ini perkukuhkan lagi dengan sentimen yang dibangkitkan oleh segelintir rakyat terhadap GRS yang telah mengkhianati Datuk Seri Dr Ronald Kiandee. - Bagi Parti Barisan Nasional (BN), Pakatan Harapan (PH), dan Parti Pejuang kelibat jentera mereka belum kelihatan begitu menonjol, namun begitu terdapat desas desus dalam kalangan masyarakat bahawa jentera BN kini sedang bersiap sedia dan hanya menunggu lampu hijau untuk mereka memulakan strategi kempen mereka. - Manakala, parti Warisan juga telah memulakan pergerakan berkempen melalui Ceramah Ziarah Kasih dengan mengunjungi isi rumah membabitkan tiga buah kampung dan walkabout di Tapak Tamu Beluran untuk bertemu dengan para peniaga dan pengunjung. - Persaingan sengit antara BN dan PN tidak boleh dipandang remeh kerana kedua-dua calon mempunyai kelebihan dan kekurangan masing-masing. Selain itu, parti Warisan dan PH juga tidak boleh diketepikan kerana dijangka dapat memberi impak kepada dilema pengundi yang perlu memilih antara BN atau PN.",P.183_BELURAN_07.11.2022.csv,07.11.2022,P.183,BELURAN 
