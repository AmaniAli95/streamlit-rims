,justification,filename,date,parliamentCode,parliamentName
31,"12/11/2022 1. Perang poster dan bendera semakin dirasai baik di kawasan N. 59 Tamin dan juga N. 60 Kakus yang berada di bawah kerusi parlimen P. 214 Selangau. Melalui pemantauan harian, didapati bahawa GPS mendahului PH menerusi perang poster dan juga bendera. Manakala bagi calon BEBAS belum kelihatan bahan kempen baik di Pekan Tatau mahupun Pekan Selangau. 2. Menerusi pemantauan harian yang dilakukan, kelihatan GPS mendapat sambutan yang amat menggalakkan daripada penduduk setempat, rata - rata penggundi yang hadir menyuarakan pendapat inginkan pembangunan yang beterusan untuk kawasan ini yang mana telah ketinggalan akibat daripada kesilapan memberikan kerusi ini pada PRU ke 14 yang lepas kepada PKR dan kesannya kawasan P. 214 Selangau ketinggalan dari arus pembangunan dan ini merugikan penduduk setempat. 3. Pakatan Harapan dilihat bukan ancaman yang kuat kepada GPS kali ini, hal ini kerana jika kita melihat kembali kepada keputusan PRN Sarawak yang lepas, undi yang diperolehi PKR amat kurang. Namun begitu GPS tidak boleh ambil mudah dalam perkara ini kerana tugas utama GPS adalah merampas kembali kerusi P. 214 Selangau yang telah dirampas oleh PKR sebelumnya. 4. Calon BEBAS bukanlah tentangan kepada GPS dan PH kali ini untuk kerusi P. 214 Selangau, namun begitu undi protes mungkin sedikit sebanyak akan memecahkan undi GPS dan PH.",P.214_SELANGAU_12.11.2022.csv,12.11.2022,P.214,SELANGAU 
