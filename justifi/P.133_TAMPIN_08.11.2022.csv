,justification,filename,date,parliamentCode,parliamentName
31,"1. Meskipun calon dan jentera daripada Pakatan Harapan (PH) telah memulakan langkah agresif dengan mengadakan Ceramah Jelajah Mega Harapan 2022 Negeri Sembilan dan menampilkan beberapa pemimpin penting dalam parti mereka seperti Datuk Seri Anwar Ibrahim, Mat Sabu, Aminudin Harun dan Anthony Loke, ianya masih tidak mampu menggugat kedududkan Calon Barisan Nasional (BN) ketika ini. Ini kerana dilihat majoriti yang hadir ke ceramah tersebut bukan hanya terdiri daripada penduduk dan pengundi tempatan sahaja. Terdapat juga penyokong dan pengundi yang hadir daripada Alor Gajah, Melaka dan Seremban. Justeru itu, hanya di PDM sekitar DUN Repah sahaja yang dijangka bakal mendapat sokongan majoriti pengundi PH kerana kebanyakan penduduknya adalah terdiri daripada kaum Cina dan India. 2. Penduduk atau pengundi di PDM sekitar DUN Gemencheh dan Gemas dilihat masih memihak kepada calon BN. Ini kerana keperibadian calon tersebut telah dinilai daripada awal sewaktu beliau memegang jawatan sebagai ADUN Kawasan Gemencheh dan Ketua Bahagian. 3. Untuk calon Perikatan Nasional (PN) dan Pejuang, sokongan terhadap calon ini dilihat masih rendah kerana mereka belum memulakan kempen secara besar-besaran. Calon-calon ini sekadar menjalankan aktiviti turun padang dan ziarah kasih sahaja.",P.133_TAMPIN_08.11.2022.csv,08.11.2022,P.133,TAMPIN 
