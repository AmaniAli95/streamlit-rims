,justification,filename,date,parliamentCode,parliamentName
42,"17 NOVEMBER 2022 Jangkaan keputusan PRU ke 15 bagi P018 Parlimen Kulim Bandar Baharu ialah Barisan Nasional adalah Kalah (Hitam). Calon Pakatan Harapan iaitu Datuk Seri Saifuddin Nasution Ismail yang merupakan penyandang bakal memenangi Kerusi Parlimen Kulim Bandar Baharu dengan majoriti sebanyak 2766 undi. Faktor-faktor kekalahan bagi calon Barisan Nasional adalah seperti berikut: -	Faktor peribadi calon Pakatan Harapan yang disenangi pengundi -	Pengundi cina dan India tetap tidak berganjak dengan keputusan mereka memilih penyandang Ahli Parlimen Kulim Bandar Baharu iaitu Datuk Seri Saifuddin Nasution Ismail - Calon Pakatan Harapan giat melakukan kempen secara memberi ceramah, ceramah kelompok serta membawa pemimpin tertinggi Pakatan Harapan iaitu DS Anuar Ibrahim ke Kulim -	Hanya Pengundi di saluran 1 (warga emas) sahaja yang akan memberi undi kepada Barisan Nasional -	Pengundi cina luar kawasan 99% dijangka tidak akan mengundi Barisan Nasional - Pengundi melayu yang masih setia yang memberi kemenangan kepada Pakatan Harapan semasa PRU ke14 masih setia kekal menyokong Datuk Seri Saifuddin Nasution Ismail -	Isu pergolakan dalaman Barisan Nasional Kulim Bandar Baharu dan isu Pengerusi Barisan Nasional yang berhadapan perbicaraan kes rasuah, pecah amanah, pengubahan wang haram menjadi penolakan kepada Barisan Nasional pada PRU 15 kali ini. -	Pengundi muda berkemungkinan berpihak kepada Pakatan Harapan dan Perikatan Nasional disebabkan kuasa penyebaran maklumat kempen dan ceramah Pakatan Harapan yang disiar di dalam media sosial -	Calon Barisan Nasional iaitu Datuk Hj Muhar Hussain kurang popular walaupun anak tempatan dan kurang dikenali oleh pengundi Parlimen Kulim Bandar Baharu - Barisan Nasional Kulim Bandar Baharu tidak mengadakan kempen ceramah kelompok / sesi ceramah bagi mempromosi Calon Parlimen Kulim Bandar Baharu dan membidas kenyataan yang disampaikan oleh Calon Pakatan Harapan Parlimen Kulim Bandar Baharu pada siri ceramah kempen PRU15 ---------------------------------------------------------------------------------------------------- Suasana kempen PRU15 di Parlimen Kulim Bandar Baharu berbaki 2 hari terakhir dilihat calon-calon giat melakukan aktiviti kempen bagi menawan hati pengundi. Semua calon yang bertanding ialitu Calon Pakatan Harapan DS Saifuddin Nasution Ismail (bukan anak tempatan), Calon Perikatan Nasional Cikgu Roslan Hashim (anak tempatan), Calon Barisan Nasional Datuk Hj Muhar Hussain (anak tempatan) dilihat mempunyai potensi untuk memenangi kerusi parlimen Kulim Bandar Baharu kecuali Calon Pejuang (bukan anak tempatan) iaitu Mohamad Yusrizal Yusoff yang dilihat tidak turun padang melakukan kempen seperti calon-calon lain. Calon Pakatan Harapan iaitu DS Saifuddin Nasution Ismail kekal mendominasi pengundi bagi Parlimen Kulim Bandar Baharu atas faktor pengaruh beliau merupakan penyandang kerusi Parlimen Kulim Bandar Baharu sebelum ini. Beliau seorang yang berpengaruh dan dikenali oleh seluruh pengundi kawasan Parlimen Kulim Bandar Baharu. Beliau memegang jawatan sebagai Setiausaha Agung KEADILAN, Ketua Setiausaha Pakatan Harapan dan merupakan orang kanan DS Anuar Ibrahim. Peribadi beliau yang mesra rakyat, mudah didekati, petah berpidato dan pengucapan awam yang meyakinkan serta kredibiliti beliau sebelum ini sebagai Menteri KPDNHEP, sebagai Ahli Parlimen Kulim Bandar Baharu dan ADUN Pantai Jerejak yang disegani meyakinkan pengundi. Beliau juga menjadi imam, membaca khutbah, membaca doa pada program dan majlis yang melibatkan kehadiran beliau sebagai VIP sebelum ini dan pembawaan diri beliau yang mesra dan bersahaja semasa mendekati rakyat menarik perhatian ramai khususnya pengundi melayu. Sepanjang tempoh berkempen PRU15, Calon PH sama sperti calon-calon lain setiap hari turun padang menemui pengundi di kawasan N35 Kulim dan di N36 Bandar Baharu melakukan aktiviti walkabout, mengedarkan risalah undi calon no 1 PH, perjumpaan bersama pengundi secara berkelompok, aktiviti kemasyarakatan seperti memancing, berbasikal, motor cross, sembang santai, solat berjemaah bersama pengundi, lawatan dan ziarah kasih bersama pengundi melayu, cina dan inda serta pejabat kerajaan di kawasan N35 Kulim dan N36 Bandar Baharu. Beliau kerap melakukan aktiviti ceramah kelompok semasa pertemuan bersama pengundi di JDM dan dua kali sesi ceramah mega melibatkan kehadiran pemimpin tertinggi PH telah diadakan di Parlimen Kulim Bandar Baharu mampu memberi pengaruh besar kepada pengundi untuk menyokong PH. Aktiviti kempen dan ceramah yang diadakan oleh calon PH disiarkan di platform media sosial dan boleh ditonton oleh semua pihak. Siri Jelajah Ceramah Perdana Anwar Untuk Rakyat telah diadakan pada 13.11.2022 bertempat di Perkarangan Pejabat Parlimen Kulim-Bandar Baharu, Jalan Tunku Putra Kulim melibatkan kehadiran dan penyampaian ceramah oleh DS Anuar Ibrahim, DS Saifuddin Nasution Ismail, Dato' Mahfuz Bin Haji Omar, mendiang Karupaiya A/L Mutusami, Steven Sim Chee Keong, Sim Tze Tzin, Cikgu Rajaretniam, Syed Ahmad Syed Abdul Rahman Alhadad (Altimet). Kehadiran pengundi tempatan dari kawasan P018 Parlimen Kulim Bandar Baharu dan P017 Parlimen Padang Serai yang dianggarkan melebihi 5000 orang melibatkan kehadiran pelbagai kaum. Ceramah Harapan Rakyat, Pakatan Harapan telah diadakan pada 15.11.2022 bertempat di Dewan Budaya Serdang, Bandar Baharu melibatkan kehadiran dan penyampaian ceramah oleh Dato’ Anthony Loke, Mohammad Sabu, DS Saifuddin Nasution Ismail, Teh Lean Ong. Kehadiran pengundi tempatan dari kawasan P018 Parlimen Kulim Bandar Baharu khususnya penduduk Bandar Baharu yang dianggarkan seramai 500 orang melibatkan kehadiran majoriti kaum cina, india dan sedikit kaum melayu. Kedua-dua siri ceramah tersebut melibatkan propaganda mengkritik kepimpinan tertinggi Barisan Nasional dan Perikatan Nasional dan sedikit sebanyak mampu mempengaruhi pengundi Parlimen Kulim Bandar khususnya pengundi muda dan pengundi atas pagar. Calon Perikatan Nasional iaitu Cikgu Roslan Hashim merupakan pesara guru yang disegani dan dikenali oleh penduduk tempatan khususnya di kalangan warga pendidik dan ibu bapa kawasan Parlimen Kulim Bandar Baharu. Isteri beliau yang merupakan seorang Guru Besar SK Lubok Buntar dikenali dan disegani penduduk tempatan khususnya Bandar Baharu. Calon PN melakukan aktiviti kempen seperti calon lain iaitu menemui pengundi di seluruh kawasan Parlimen Kulim Bandar Baharu melalui aktiviti ziarah kasih, lawatan, pertemuan bersama pengundi di UDM, menziarahi pengundi mangsa banjir kilat di Bandar Baharu, mengedarkan risalah undi calon no 2 PN, walkabout di pasar-pasar. Kekuatan calon PN dari Parti Bersatu ini adalah beliau mendapat sokongan dan kempen yang kuat oleh PAS Bahagian Kulim Bandar Baharu iaitu PAS setiap hari melakukan aktiviti kempen mempromosi calon PN. Ustaz Khairi Salleh, Ketua Penerangan Perikatan Nasional Kulim Bandar Baharu dan Ustaz Rohaizat merupakan pendakwah bebas yang disegani di kalangan penduduk Kulim Bandar Baharu sentiasa bersama calon PN. PAS Kulim Bandar Baharu diketuai oleh Ustaz Khairi melakukan aktiviti kempen secara hebahan menggunakan van bergerak mempromosikan calon PN disamping turut menyampaikan tazkirah pendek dan alunan nasyid. PAS Kulim Bandar Baharu juga turut mengadakan ceramah kelompok membawakan pendakwah-pendakwah bebas tempatan menyampaikan ceramah dan tazkirah di UDM kawasan Parlimen Kulim Bandar Baharu serta mempromosi calon PN. PAS Kulim Bandar Baharu juga mengadakan kempen Calon PN melalui aktiviti walkabout di pasar malam dan pasar pagi kawasan Kulim dan mengedarkan risalah Undi Calon No 2 Perikatan Nasional. PAS Kulim Bandar Baharu melalui muslimat menyebarkan mesej dan propaganda melalui media wassup menggunakan pendekatan 1 hari 1 hadis dan gambar bagi kempen meraih sokongan pengundi supaya memilih calon PN. Hari ini pada sebelah petang calon PN bersama Jentera Perikatan Nasional mengadakan konvoi Jentera Perikatan Nasional Parlimen Kulim Bandar Baharu bermula di Taman Kenari Kulim melalui kawasan-kawasan di N35 Kulim seterusnya memasuki Sg Taka dan melalui kawasan-kawasan di N36 Bandar Baharu yang berakhir dengan solat Maghrib berjemaah di Masjid Serdang serta program BBQ santai anak muda di UDM Batu 16 Serdang. Calon Barisan Nasional Datuk Hj Muhar Hussain merupakan Ketua Bahagian UMNO Kulim Bandar Baharu. Beliau mempunyai pengalaman yang lama dalam politik tetapi kurang dikenali oleh pengundi kawasan Parlimen Kulim Bandar Baharu. Beliau mempunyai hubungan kurang baik dengan Dato’ Norsabrina Mohd Noor, ADUN Bandar Baharu. Namun, kedua-duanya bersikap profesional dan ADUN Bandar Baharu aktif setiap hari melakukan kempen untuk calon BN Parlimen Kulim Bandar Baaharu. Calon BN melakukan aktiviti kempen sama seperti calon lain iaitu aktiviti ziarah kasih, walkabout, sembang santai bersama pengundi, mengedarkan risalah dan poster undi calon no 4 Barisan Nasional, menziarahi mangsa banjir kilat di kawasan N35 Kulim dan N36 Bandar Baharu. ADUN Bandar Baharu juga turut menyampaikan sumbangan bakul makanan kepada mangsa banjir dan individu yang memerlukan semasa sesi ziarah kasih yang dilakukan kempen calon BN. Calon BN juga bertemu bersama pengundi bagi program kemasyarakatan iaitu bersama pengundi di bengkel kemahiran di Pejabat Kemas Daerah Bandar Baharu dan pertemuan dan jamuan bersama pengundi di PDM kawasan Parlimen Kulim Bandar Baharu. Calon BN banyak melakukan aktiviti walkabout bersama jentera BN Kulim Bandar Baharu dan turut bersama beliau, ADUN Bandar Baharu semasa sesi walkabout di Taman Anggerik Kulim. Sehingga hari ini, tiada sesi ceramah yang yang diadakan oleh Barisan Nasional Kulim Bandar Baharu bagi mempromosi calon BN. Calon BN juga seperti calon lain mempromosi dan menyebar aktiviti harian kempen melalui media sosial seperti FB dan Tiktok.",P.018_KULIM-BANDAR_BAHARU_22.11.2022.csv,22.11.2022,P.018,KULIM-BANDAR BAHARU 
