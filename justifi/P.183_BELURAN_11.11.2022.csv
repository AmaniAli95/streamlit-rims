,justification,filename,date,parliamentCode,parliamentName
38,"1.	Memasuki hari ke-6 tempoh berkempen, Calon Perikatan Nasional (PN) dilihat masih berada di posisi teratas dalam pertembungan lima (5) penjuru. Kekuatan dan keupayaan Calon PN masih menjadi faktor utama kemenangan di samping sambutan menggalakkan dalam setiap aktiviti berkempen. Bagi Calon BN pula kekuatan hanya terletak pada jentera parti. Setiap ceramah yang diberikan tidak mempunyai isi yang mampu memberi impak kepada masyarakat. 2.	Persaingan sengit antara BN dan PN juga masih menghantui percaturan politik di Parlimen ini. 3.	Melalui tinjauan dan reaksi awam secara rawak, kebanyakan beranggapan bahawa peratus kemenangan bagi kedua-dua parti ini masih berada pada skala 50 / 50. 4.	Manakala, melalui pendapat bagi kedua-dua jentera parti sama ada BN ataupun PN, masing-masing beranggapan masih mendahului pihak lawan dan segalanya akan terjawab pada hari pengundian. 5.	Analisis persepsi parti BN dan PN dapat disimpulkan seperti berikut; •	Kekuatan Barisan Nasional (BN) masih utuh dan dijangka boleh memenangi kerusi. Begitu juga sebaliknya pendapat daripada Perikatan Nasional (PN) bahawa mereka masih boleh mengekalkan kemenangan. •	Ramai yang beranggapan kedua-dua parti ini berpotensi untuk menang atas kapasiti sokongan teguh parti, jentera yang efisien, dan pengaruh-pengaruh daripada para pemimpin masyarakat di setiap PDM. Namun begitu, mana-mana parti yang menang kelak hanya akan dibezakan dengan ratusan undi sahaja. •	Semua parti bertanding kini berdiri atas kapasiti sendiri dan sokongan rakan parti menjadi bonus penentu yang mendorong faktor kemenangan.",P.183_BELURAN_11.11.2022.csv,11.11.2022,P.183,BELURAN 
