,justification,filename,date,parliamentCode,parliamentName
18,"Pergerakan aktiviti kempen Parlimen Sandakan menunjukkan tiga parti bersaing dekat iaitu PH, Warisan dan GRS. Calon masih lagi menumpukan kempen dari rumah ke rumah dan mengadakan ceramah kecil-kecilan khususnya di kawasan pengundi BI. Dari segi bacaaan lapangan, calon PH lebih menonjol kerana bahan kempen risalah yang diedarkan menunjukkan prestasi kerja dan pembangunan yang telah di buat di Parlimen Sandakan. Ini memudahkan pengundi menilai dan tertarik kepada cara bekerja PH. Pemantauan di media sosial juga, calon PH mendapat sokongan lebih baik dari netizen. Ini masih meletakkan PH mendapat sokongan yang tinggi berbanding parti pencabarnya. Bagi calon Warisan, aktiviti kempennya lebih kurang gerak kerja kempen PH iaitu mengadakan penjelasan lapangan mengenai tiada lagi kerjasama antara Warisan dan PH supaya pengundi tidak terkeliru. Kekuatan calon Warisan juga disandarkan kepada pengaruh mantan Adun Tanjong Papat iaitu Datuk Raymond Tan Shu Kiah yang dikenali oleh ramai pengundi kerana beliau telah menyertai parti Warisan. Sementara itu, calon GRS menumpukan kempen di kawasan tumpuan ramai sambil mengedarkan risalah. Sambutan terhadap kempen kurang mempengaruhi pengundi kerana kempen lebih kepada memperkenalkan parti dan calon. Setakat ini, ceramah berkelompok dikawasan tertentu masih kurang kerana GRS belum mesra dengan pengundi-pengundi atas pagar disebabkan GRS tidak mempunyai ramai ahli dan cawangan di peringkat akar umbi. Ketiga-tiga calon BEBAS masih belum aktif sepenuhnya berkempen dan penerimaan pengundi terhadap parti ini masih rendah. Salah seorang calon BEBAS, Datuk Peter Hii mantan Presiden MPS tidak disenangi oleh pegawai-pegawai kerajaan kerana bersikap ego dan sukar berkompromi. Calon BEBAS En. Lokeman Hazli, berkempen di kawasan pengundi BI untuk merayu undi dengan harapan supaya ahli parlimen Sandakan diwakili bukan di kalangan orang Cina. Grading DM bagi PH masih menunjukkan 15 DM memihak kepada PH. Bagaimanapun, parti Warisan sedang mempergiatkan aktiviti kempen di kawasan DM yang mempunyai ramai penyokong PH bagi mengimbangi kekuatan sokongan pengundi.",P.186_SANDAKAN_07.11.2022.csv,07.11.2022,P.186,SANDAKAN 
