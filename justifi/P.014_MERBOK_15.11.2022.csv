,justification,filename,date,parliamentCode,parliamentName
41,"Hari ke 10 tempoh berkempen status P014 Merbok masih terus kekal KELABU HITAM. Hari ini merupakan hari undi awal yang melibatkan 2 Pusat mengundi awal iaitu di Sekolah Latihan Asas Kepolisan Daerah Kuala Muda dan Sekolah Kebangsaan Kem Lapangan Terbang Sungai Petani. Seramai 4726 pengundi tentera dan pasangan juga 330 pengundi polis dan pasangan serta 4382 pengundi tentera dan pasangan yang terlibat untuk undi awal hari ini. Semalam, PDM Taman Ria Selatan digempur PH dengan menganjurkan Ceramah Mega Ayuh Malaysia yang dihadiri oleh Rafizi Ramli. Untuk rekod, ini merupakan kali ke 2 Rafizi Ramli hadir ke Parlimen Merbok, kali pertama beliau hadir di PDM Bandar Lagu Merbok. Sambutan tidak begitu ramai kerana hujan turun hampir setiap hari di sebelah petang ke malam. Namun Penyokong tegar PH tetap hadir dengan anggaran 500 orang. PDM Taman Ria terbahagi 2, PDM Taman Ria Selatan dan PDM Taman Ria Jaya yang mempunyai lebih 20 ribu pengundi. PH dijangka akan terus mempertahankan kerusi P014 Merbok pada PRu kali ini. Ini didorong dengan PDM Taman Bandar Baharu, Sungai Lalang, Bandar Laguna Merbok, Tasek Apong, Air Menideh, Jalan Badlishah, Taman Peruda, Taman Ria Utara, United Sungai Petani, Bukit Rusa, Ambangan Height, Taman Ria Selatan, Semeling Kiri, Kampung Bedong, Taman Sri Tanjong, Bunga Raya dan Sekolah Ibrahim yang dilihat merupakan kubu kuat PH dan mampu menjarakkan sokongan dari parti lain yang bertanding. Tinjauan kempen PN pula, PN masih kekal memainkan isu kemaslahan melayu Islam semasa 22 bulan pentadbiran PH, namun isu ini hanya memberikan kesan dengan memecah belahkan undi melayu sahaja. Iaitu pengundi tegar BN akan terus memberikan undi kepada BN dan pengundi PAS akan memberikan undi kepada PN. Hingga hari ini, PN masih mengharapkan jentera dan sokongan dari penyokong PAS. BN pula seumpama hilang rentak berkempen, banyak menumpukan pertemuan bersama jentera BN sendiri, masih dilihat terumbang-ambing untuk mempertahankan PDM sedia ada. Kelibat Ketua Bahagian dan Pemuda masih sekadar bantu melepaskan batuk ditangga. Dengan gerak perlahan dan walaupun menyuarakan menyokong calon BN, Pemuda dan Ketua Bahagian dilihat jelas masih memendam perasaan kecewa. Tidak seperti sebelum pengumuman calon, Pemuda dilihat agresif berkempen bersama kumpulan belia dan Ketua Bahagian juga laju bekerja bagi memastikan Merbok menang pada PRU15 kali ini. BN masih belum dapat menandingi sokongan PH. PEJUANG dan WARISAN dilihat jauh ketinggalan dari segi sokongan. Calon Pejuang dan Warisan tidak dikenali serta gerak kerja yang semakin perlahan. Tinjauan selepas kehadiran Tun M, Tiada sebarang penambahan sokongan terhadap calon Pejuang, ini kerana rakyat sudah muak dengan Tun M yang masih lagi menyalahkan Najib Razak untuk terus bertanding memulihkan negara. Jentera Pejuang tempatan sendiri mengakui tidak pernah mengenali calon yang mewakili mereka, dan terpaksa kerja bagi meraih sokongan pengundi untuk menyokong parti mereka.",P.014_MERBOK_15.11.2022.csv,15.11.2022,P.014,MERBOK 
