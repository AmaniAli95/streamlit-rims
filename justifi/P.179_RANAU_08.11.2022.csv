,justification,filename,date,parliamentCode,parliamentName
53,"KEKUATAN JENTERA 1. Calon GRS 1.1 Calon ini mempunyai kelebihan dari segi susun atur jentera dan markas di setiap PDM. 1.2 Pada ketika ini, calon GRS mendahului calon-calon lain dalam menyantuni para pengundi di setiap kawasan PDM. 1.3 Gerak kerja jentera GRS perlu dimantapkan dengan kehadiran YB Adun di setiap kawasan termasuklah Dun Kundasang, Dun Karanaan dan Dun Paginatan. 2. Calon PBRS 2.1 Calon ini mempunyai penyokong tegar yang menyokong beliau sejak PRU14. Pada ketika itu, beliau menggunakan logo UPKO dan kemudiannya PBRS pada PRU kali ini. 2.2 Kekuatan dari segi jentera dan markas ada di beberapa kawasan PDM yang mempunyai cawangan PBRS. 3. Calon PH/Warisan/Pejuang 3.1 Calon PH mempunyai kekuatan jentera yang dibantu oleh rakan komponen iaitu UPKO. Belum ada jentera yang solid untuk menggerakkan kempen ke kawasan PDM. 3.2 Calon Warisan masih menyusunatur jadual kempen untuk calon. Belum ada pergerakan yang jelas dilakukan walaupun sudah masuk hari ke-4 3.3 Calon Pejuang pula tidak ada jentera yang solid di lapangan. Pada ketika ini, hanya bergantung melalui media sosial. Gerak saraf melalui platform Facebook memungkinkan mesej perjuangan beliau sampai kepada pengundi di akar umbi. BAHAN KEMPEN POSTER, BENDERA, VIDEO DAN INFOGRAFIK 1. Calon GRS 1.1 Calon ini mempunyai team yang bertugas melalui War Room GRS P179 Ranau yang dikemudikan oleh Gabungan Belia Ranau. 1.2 Infografik disebarkan melalui group Whatsapp dan juga Facebook. 1.3 Walaubagaimanapun, poster dan bendera calon amat kurang diletakkan di kawasan PDM-PDM. Dapat dilihat bahawa jentera di lapangan tidak bergerak ataupun masih menunggu ""gaji"" bertugas di markas-markas. 2. Calon PBRS/PH/Warisan 2.1 Dari segi psy-war melalui media sosial, calon-calon daripada parti ini agak kurang. 2.2 Kekuatang publisiti melalui poster dan bendera dapat dilihat keseimbangan di antara ketiga-tiga calon ini. 3. Calon Pejuang 3.1 Poster dan bendera sangat kurang ditonjolkan di lapangan. 3.2 Kekuatan calon ini hanya terletak pada kempen paparan infografik melalui media sosial iaitu Facebook. POPULARITI 1. Calon GRS 1.1 Calon ini dikenali dalam kalangan pengundi muda di beberapa kawasan PDM. 1.2 Calon ini juga diterima baik dalam kalangan pemimpin masyarakat termasuklah peringkat kampung seperti JPKK, Ketua Kampung dan Ketua Anak Negeri. 1.3 Calon ini juga popular dalam kalangan pengundi wanita dan ramai peminat. 2. Calon PBRS/PH/Warisan/Pejuang 2.1 Kemunculan calon muda daripada Parti Pejuang memberi sedikit kelebihan kepada beliau untuk memberikan saingan di beberapa kawasan PDM untuk memenangi undi daripada pengundi muda terutama sekali di PDM Kundasang kerana PDM ini merupakan tempat asal beliau membesar. Walaupun tidak mempunyai jentera dan markas, calon Pejuang menggunakan sepenuhnya platform media sosial iaitu Facebook untuk berkempen. Ini memberi kelebihan kepada beliau untuk menjangkau lebih ramai pengundi secara maya. 2.2 Bagi calon PBRS, beliau ada penyokong tegar sejak zaman UPKO lagi dan telah pun dikenali lebih lama kerana sudah pernah menjadi MP di kawasan ini. 2.3 Manakala calon PH dan Warisan pula, calon-calon ini terpaksa bekerja lebih keras untuk memperkenalkan diri di peringkat akar umbi. SENTIMEN PENGUNDI 1. Sentimen rasa dikhianati dalam kalangan pengundi PKR pada PRU14 terhadap calon GRS Umum mengetahui bahawa calon GRS menang kerusi P179 dahulu atas tiket PKR tetapi berpaling tadah apabila keluar PKR dan menyertai ""kerajaan pintu belakang."" Sentimen ini sangat menebal dalam kalangan penyokong PKR untuk memenangkan calon PH (Apirin Jahalan @ Taufik Dahlan). 2. Gabungan GRS-BN tidak begitu disenangi disebabkan kes-kes mahkamah yang dihadapi oleh Zahid Hamidi dan pepimpin BN yang lain. ""Satu undi untuk GRS bermaksud satu undi untuk BN di Semenanjung. Satu undi untuk GRS bermaksud satu undi untuk Zahid Hamidi menjadi PM."" Kempen ini memberikan sedikit kelebihan kepada calon PH. Pada kesimpulannya, calon GRS tidak mempunyai ""base"" yang solid untuk memenangi kerusi P179 pada PRU kali ini. Beliau boleh menang bergaya sekiranya dibantu oleh YB Adun GRS iaitu PBS (Kundasang), PPBM (Karanaan), Star (Paginatan). Namun apa yang dilihat ketika ini, calon GRS lebih banyak bergerak sendirian tanpa disertai oleh YB Adun yang disebut kecuali pada hari penamaan calon. Tambahan pula, kawasan ini menyaksikan pertembungan di antara calon PBRS yang merupakan parti komponon BN dan juga calon GRS. Keadaan ini lebih merumitkan dan mengelirukan pengundi seterusnya memberikan kelebihan kepada pencabar terdekat daripada Pakatan Harapan (PKR).",P.179_RANAU_08.11.2022.csv,08.11.2022,P.179,RANAU 
