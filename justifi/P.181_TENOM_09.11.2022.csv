,justification,filename,date,parliamentCode,parliamentName
23,"Pada hari ini gerakan kempen khususnya BN, Warisan, PH semakin rancak, pemasangan bahan-bahan kempen seperti bendera parti-parti bertanding semakin meriah kelihatan di kawasan ini, walau bagai manapun poster calon-calon bertanding masih kurang kelihatan. Poster kedua-dua calon BEBAS masih belum kelihatan dipasang. BN, Warisan, PH telahpun membuka markas utama dan juga markas disetiap PDM namun belum diaktifkan sepenuhnya. Program ceramah berkelompok oleh calon BN, PH, Warisan dan BEBAS (GAJAH) juga telah bermula dijalankan dibeberapa lokasi Pusat Daerah Mengundi (PDM) Hari ini Priesiden PKDM juga telah membuat kenyataan dalam Akuan Media Sosial (FB ADUN N.43 MELALAP) berhubung isu penolakan pencalonan beliau dalam PRU 15 ini. Isu ini masih lagi diperkatakan dan dijadikan senjata utama oleh pihak lawan (KDM, Warisan dan BEBAS) untuk membenci kerajaan Persekutuan yang diterajui BN dan secara tidak langsung menjejaskan sokongan terhadap calon BN bukan shaja di kawasan ini tapi akan mempengaruhi sokongan di tempat lain. Pengundi dikawasan ini disogokan dengan isu ini yang mengatakan bahawa calon BN yang membuat bantahan pencalonan mereka sehingga menyebabkan SPR menolak pencalonan daripada parti KDM. Isu ini telah menimbulkan kemarahan para penyokong parti KDM dan mempengaruhi pengundi lain sehingga menjatuhkan reputasi calon BN dan boleh menjejaskan peluang kemenangan BN dalam PRU ini. Isu ini perlu diberikan penjelasan sewajarnya oleh pihak SPR supaya tidak memberikan gambaran negative masyarakat kepada Suruhanjaya Pilihan Raya. Perubahan Status kawasan berdasarkan sambutan dan sokongan pengundi terhadap Program Pemimpin Bersama Rakyat yang dihadiri oleh Pengerusi BN Sabah, YB DSP Bung Moktar Radin di Kemabong pada hari ini dengan dihadiri penyokong BN lebih kurang 500 orang telah diberikan suntikan semangat serta penjelasaan beberapa isu dalam sesi ucapan ceramah oleh Ketua Bahagian UMNO Tenom, Calon dan juga YB DSP Bung Moktar sendiri dilihat mempengaruhi peningkatan sokongan pengundi di kawasan N.43 Kembaong kepada calon BN. Program ini juga turut dihadiri oleh pemimpin-pemimpin dan ahli-ahli GRS seperti STAR,PBS,MCA dan PBRS kecuali PPBM yang tidak hadir. Walaupun isu di atas masih lagi boleh mempengaruhi sokongan calon BN namun dengan kehadiran Pengerusi BN Sabah dan sesi lawatan serta ceramah yang berterusan dijalankan oleh jentera kempen BN juga mempengaruhi perubahan status pada hari ini. Walau bagaimanapun status ini akan berubah jika benar khabar angin yang mengatakan YB Dtk Peter Athony akan berkerjasama dengan YB Dtk Rubin Balang dalam membantu kempen calon BEBAS (Riduan).",P.181_TENOM_09.11.2022.csv,09.11.2022,P.181,TENOM 
