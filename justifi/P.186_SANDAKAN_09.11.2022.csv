,justification,filename,date,parliamentCode,parliamentName
18,"Bacaan tahap sokongan masih didominasi oleh calon PH memandangkan kaum Cina masih belum menukar majoriti sokongan mereka kepada parti-parti lain. Ini disebabkan kaum Cina merasa khidmat calon PH sebagai ahli parlimen mampu menyelesaikan isu-isu setempat terutamanya berkaitan dengan aduan kemudahan asas di taman-taman perumahan di ambil tindakan segera. Calon PH juga dijangka akan meningkat dalam masa terdekat apabila pemimpin PH peringkat pusat turun berkempen bagi meyakinkan pengundi selain daripada membentuk gelombang kekuatan di Parlimen Sandakan. Calon PH meneruskan kempen ceramah kelompok dan walkabout secara kerap dan ada sambutan. Kehadiran Presiden Parti Warisan semalam di Majlis makan malam calon Warisan Sandakan menunjukkan kehadiran amat memberangsangkan dan kehadiran ini adalah petunjuk bahawa calon Warisan mempunyai sokongan baik daripada pengundi kaum Cina dan BI. Gerakan kempen yang dilakukan oleh calon Warisan mendapat sokongan baik daripada pengundi kawasan-kawasan perkampungan, setinggan dan pesisir pantai kerana wakil rakyat Warisan sentiasa turun padang sebelum pilihanraya lagi. Pengundi dikawasan seperti Kg. Forest, Kg. Mangkalinau, Kg. Batu 2 dan PPR Taman Mesra adalah menjadi tumpuan kempen calon Warisan bagi meningkatkan tahap sokongan. Calon GRS terus berkempen secara agresif tetapi masih dilihat belum mampu menarik sokongan ramai pengundi kerana isu calon kurang diterima. Bagaimanapun, calon GRS telah membentuk jentera kempen dengan melibatkan MCA dan LDP untuk mengukuhkan sokongan kepada pengundi-pengundi Cina selain di kawasan DM Pualu Berhala dan DM Sim-Sim. Manakala bagi calon Bebas (Pokok), hari ini semakin rancak mengadakan kempen, bendera dan poster serta manifesto termasuk walkabout di kawasan tumpuan mula digerakkan. Sambutannya agak baik khususnya dikalangan ahli perniagaan dan rakan calon selain pengundi atas pagar. Calon Bebas (Kuda), terus menggerakkan kempen ke kawasan BI dengan menawarkan janji manifesto, bagaimanapun masih dilihat tidak menunjukkan peningkatan besar sokongan kerana pengundi lebih memilih kepada parti utama. Manakala seorang lagi calon Bebas (Buku) dilihat masih belum ada perggerakan.",P.186_SANDAKAN_09.11.2022.csv,09.11.2022,P.186,SANDAKAN 
