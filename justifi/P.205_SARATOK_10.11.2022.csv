,justification,filename,date,parliamentCode,parliamentName
20,"10.11.2022 (Khamis) Perang poster di antara parti GPS dan Parti PN semakin rancak kelihatan di pasar Saratok, pasar Roban dan juga pasar Kabong. Seperti kebiasaannya bagi calon PN datuk Ali Biju akan mendirikan banner gergasi sudah kelihatan berdiri tegak terpampang di lokasi tumpuan ramai. Bendera PH mulai kelihatan tetapi dalam jumlah yang sedikit berbanding GPS dan PN. Pada Majlis Pemimpin Bersama Rakyat bertempat di Dewan LAKIN Nyabor, Pengerusi PSB Cawangan Kabong Encik Wan Madihi bin Wan Ali telah mengumumkan bahawa beliau dan ahli-ahli PSB akan memberi sokongan kepada GPS pada pilihanraya umum ke-15. Keputusan itu dibuat setelah menyedari bahawa hanya parti GPS yang mampu membawa dan memberi pembangunan dan keharmonian kaum di Sarawak. Kenyataan ini masih belum cukup kuat untuk menyatakan sokongan terus memihak kepada GPS kerana masih ada pengundi yang atas pagar. Status kawasan masih Kelabu Hitam. PN 1. Jentera PN terus berkempen bagi meraih undi para penyokong Datuk Ali Biju terus kekal memastikan kemenangan berpihak kepada calon PN Datuk Ali Biju. 2. Jentera PN masih mempergiatkan kempen di kawasan N.39 Krian meskipun kawasan ini mempunyai penyokong tegar namun beliau tetap menyantuni penduduk di N.39 Krian bagi mendekati hati penyokong. 3. PRN 12 lepas Datuk Ali Biju tidak bertanding kerana untuk memberi laluan kepada GPS, namun bukan untuk kerusi Parlimen P.205 Saratok. Kali ini beliau tetap bertanding bagi mempertahankan kerusi P.205 Saratok. 4. Datuk Ali Biju terus menjelaskan kepada pengundi bahawa Perikatan Nasional adalah parti kerajaan yang memerintah sekarang. Ini mengukuhkan sokongan pengundi terus memihak kepada Datuk Ali Biju. 5. Populariti Datuk Ali Biju tiada tandingan dari calon-calon yang bertanding di P205 Saratok.  GPS 1. Jentera GPS terus bergerak secara berkelompok ke rumah-rumah panjang dan bekempen memperkenalkan calon GPS kepada penduduk setempat. 2. Calon GPS Giendam anak Jonathan Tait menyatakan bahawa beliau memerlukan sokongan daripada pengundi agar dapat menjadi wakil rakyat dan membawa suara rakyat ke peringkat parlimen. 3. Parti-parti di semenanjung yang sering bergolak dan sering berpecah komponen dan menunjukkan pentadbiran persekutuan tidak stabil. Parti GPS yang berhak memerintah Sarawak dan bukan parti dari luar (Parti Semenanjung). 4. Pergerakan jentera parti GPS masih belum agresif dan bertindak di saat-saat akhir bagi memperkenalkan Calon GPS menyebabkan pengundi masih banyak belum mengenali calon GPS, sedangkan Datuk Ali Biju sentiasa bergerak turun padang menyantuni rakyat sepanjang menjadi wakil rakyat di kawasan P.205 Saratok menyebabkan beliau dikenali dan popular. PH 1. Calon PH Ibil Jaya mula bergerak ke kawasan Kampung Kupang dan kurang mendapat sambutan daripada penduduk kampung tersebut. Kehadiran hanya sekitar 30 orang sahaja.",P.205_SARATOK_10.11.2022.csv,10.11.2022,P.205,SARATOK 
