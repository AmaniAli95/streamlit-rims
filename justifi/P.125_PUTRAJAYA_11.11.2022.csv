,justification,filename,date,parliamentCode,parliamentName
8,"Status Kelabu Putih masih dikekalkan di Parlimen Putrajaya selepas enam (6) hari kempen PRU diadakan. Calon Barisan Nasional telah merangka strategi kempen yang baik dengan mengadakan Majlis Makan Malam Bersama Majlis Perwakilan Penduduk (MPP) Parlimen Putrajaya di Presint 10, Putrajaya, PDM Taman Rimba Desa Utara (Status Kelabu Putih). Tindakan ini diambil kerana wakil MPP merupakan OBP di seluruh kawasan Putrajaya dan mampu menyebar luas Manifesto yang dibawa oleh Calon BN kepada pengundi Putrajaya. Calon Perikatan Nasional (PN) semakin komited dengan meraih undi dalam kalangan peniaga-peniaga di sekitar Ayer@8, Presint 8, PDM Taman Rimba Desa Timur (Status Kelabu Putih). Calon PN juga bijak merangka strategi dengan menghadiri Solat Jumaat di Surau Amaniah, IPD Putrajaya, PDM Taman Wawasan Selatan (Status Kelabu Putih) untuk meraih perhatian pengundi dalam kalangan petugas badan beruniform di situ. Calon PEJUANG telah mula mendapat rentak untuk mengadakan aktiviti kempen dengan menyasarkan peniaga-peniaga di Pasar Awam Presint 8, PDM Taman Rimba Desa Timur (Status Kelabu Putih). Beliau juga masih konsisten berkempen di Medan Selera Presint 16, PDM Taman Warisan (Status Kelabu Putih) dengan bertemu peniaga dan pengunjung di Medan Selera tersebut. Calon PH pula banyak memanafaatkan media sosial beliau dengan memuatnaik tawaran-tawaran yang bakal diberikan jika beliau dipilih sebagai wakil rakyat di Parlimen ini. Antara tawaran tersebut adalah memartabatkan Penjawat Awam dengan menaikkan pangkat mengikut kelayakan pendidikan terkini. Selain itu, Calon PH juga menawarkan untuk memantapkan infrastruktur parkir kenderaan di kawasan PPAM dan kuarters. Terdapat juga tawaran untuk menambah baik info pengangkutan awam di sekitar Parlimen ini dan melaksanakan Dasar Bandar 15 Minit.",P.125_PUTRAJAYA_11.11.2022.csv,11.11.2022,P.125,PUTRAJAYA 
