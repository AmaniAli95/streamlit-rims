,justification,filename,date,parliamentCode,parliamentName
18,"Program ceramah PH semalam di Bandar Letat mendapat sambutan luar biasa dan majoriti yang hadir merupakan pengundi dikalangan kaum Cina dan BI. Kehadiran YB Lim Kit Siang dan YB Mohamad Sabu telah meningkatkan momentum sokongan kepada PH dan reaksi lapangan berkemungkinan PH semakin mendapat perhatian pengundi kerana isu-isu yang dibangkitkan mampu mengubah pendirian pengundi. Bacaan sokongan bagi calon Warisan, kini semakin meningkat kerana gerakan kempen diperhebatkan di semua PDM selain daripada walkabout di kawasan tumpuan ramai. Calon Warisan mengadakan pertemuan dan perjumpaan dengan pemimpin-pemimpin berpengaruh di peringkat kampung khususnya perkampungan persisir pantai yang dilihat masih memilih parti Warisan sebagai parti pilihan golongan rentan. Calon GRS, pergerakan kempennya tidak banyak perubahan hanya tertumpu kepada walkabout di kawasan tumpuan ramai. Walaupun calon mengedarkan risalah manifesto yang dilihat hanya janji musim pilihanraya. GRS mula dilihat oleh pengundi-pengundi Cina bukan parti yang mereka minati kerana secara tradisinya parlimen Sandakan mengekalkan pilihan wakil rakyat kepada pembangkang sebagai check and balance di parlimen. Calon Bebas (Pokok) sedang berusaha giat untuk memenangi hati pengundi dengan kempen-kempen walkabout dan mengesan pengundi dengan menghubungi dan meminta pengundi membuat semakan daftar pengundi di pejabat operasi calon Bebas. Sehingga hari ini, pejabat tersebut didatangi pengundi yang menyangkakan calon bebas akan memberikan imbuhan. Calon bebas (Kuda) menjalankan kempen walkabout dari rumah ke rumah ke kawasan setinggan dan menawarkan janji untuk menyelesaikan isu berkaitan dokumen diri yang bermasalah sekiranya terpilih menjadi ahli parlimen. Beliau juga hadir bersama publisiti media untuk membuat liputan mengenai gerak kerja kempen yang dilakukan. Bagaimanapun sambutan dan penerimaan pengundi masih kecil namun isu berkaitan dokumen pengenalan diri yang dijanjikan merupakan daya penarik kepada pengundi yang mempunyai ahli keluarga yang mempunyai isu tersebut. Calon bebas (Buku) seperti biasa gerakan kempennya semakin kurang mendapat sambutan kerana sikap pengundi yang memilih calon parti utama berbanding calon bebas yang kurang berpengaruh.",P.186_SANDAKAN_14.11.2022.csv,14.11.2022,P.186,SANDAKAN 
