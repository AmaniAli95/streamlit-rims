,justification,filename,date,parliamentCode,parliamentName
49,"Status sokongan antara BN dan PN (PAS) tidak banyak berubah dan keadaan sebegini dijangka kekal sehingga ke hari pengundian nanti. Peratusan naik turun sokongan antara kedua-dua parti ini dijangka bergantung kepada jumlah pengundi luar yang akan pulang mengundi nanti. Bagi calon PN (PAS) gerak kerja masih lagi memfokuskan kepada program sarapan pagi bersama pengundi, lawatan rumah ke rumah dan program berbentuk keagamaan seperti mengimarahkan surau atau masjid. Calon juga mendekati golongan pengudi muda melalui aktiviti sukaneka seperti perlawanan futsal yang dianjurkan diperingkat PDM. Jentera Cyber PN(PAS) begitu aktif memainkan isu rasuah dan salahguna kuasa dikalangan kepimpinan tertinggi UMNO melalui media sosial bagi menghilangkan keyakinan pengundi kepada BN. Mereka juga turut memainkan isu undi UMNO, Zahid Hamidi akan menjadi PM dan isu kerjasama antara PH dan UMNO bagi membentuk Kerajaan Persekutuan sekiranya tiada parti yang mendapat sokongan majoriti keputusan PRU 15 nanti. Bagi calon BN pula masih lagi meneruskan kempen dikedai-kedai kopi, lawatan rumah ke rumah, ziarah PDM dan melawat pusat tumpuan orang ramai seperti Pasar Tani, Pasar Malam dan sebagainya. Kempen jentera BN dilihat agar kurang berkesan kerana masih lagi mengadakan ceramah-ceramah kepada pengundi BN di pos-pos parti. Jentera BN sepatutnya memfokuskan program ceramah kepada pengundi-pengundi atas pagar walaupun dalam kelompok yang kecil. Isu-isu yang membelenggu rakyat ketika ini seperti ketiadaan bekalan minyak masak paket 1kg, kekurangan bekalan telur dan kenaikan harga ayam jika tidak ditangani dengan segera oleh kerajaan bakal menjejaskan sokongan kepada BN Masalah-masalah berbangkit diperingkat PDM atau POS-POS parti seperti isu bayaran pengundi luar, bayaran kepada jentera yang bertugas masih belum selesai dan akan memberikan kesan yang negatif negatif terhadap calon BN. Bagi calon GTA (Pejuang) dan Pakatan Harapan (Amanah) dijangka tidak memberi cabaran yang besar kepada calon PN dan PAS dimana kegiatan mereka tidak menyeluruh dan tertumpu dibeberapa kawasann sahaja.",P.028_PASIR_PUTEH_12.11.2022.csv,12.11.2022,P.028,PASIR PUTEH 
