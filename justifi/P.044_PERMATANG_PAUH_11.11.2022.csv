,justification,filename,date,parliamentCode,parliamentName
29,"Hari ke-7, P.044 Permatang Pauh, Calon Parti Pakatan Harapan masih tenang dan selesa berkempen di kawasan memandangkan kawasan Parlimen Permatang Pauh merupakan kubu kuat Pakatan Harapan. Hal ini dapat dilihat melalui aktiviti calon gerakan jentera parti yang lebih tersusun dan berjadual. Aktiviti yang dilaksanakan pada hari ini berkisar kepada ziarah rumah ke rumah. Di samping itu, Pakatan Harapan juga turut terlibat dalam Majlis Penyerahan Interactive Board kepada SK Seberang Jaya & SMK Guar Perahu Indah. Selain itu, ceramah kelompok turut diadakan di Pasar Malam Ban Busuk, Uptown Bandar Perda dan Bilik Gerakan Utama Penanti. Lawatan Pakatan Harapan ke Jajahan Daerah Mengundi (JDM) juga diteruskan hari ini di JDM Kg. Pertama. Bagi calon Barisan Nasional, gerakan kempen dilihat semakin aktif mengadakan kempen-kempen dan aktiviti walkabout di semua PDM bagi meraih sokongan dan mendekati rakyat. Jentera parti juga semakin giat memasang bendera di kawasan-kawasan tumpuan di Taman Guar Perahu, Jalan Tenggiri, Kubang Semang dan beberapa tempat yang menjadi medan perang bendera parti. Selain itu, calon Barisan Nasional juga turut mengadakan 'FB Live' dan memuat naik video-video ceramah calon semasa berkempen di platform media sosial seperti Facebook dan TikTok. Program yang diadakan pada hari ini ialah sarapan pagi bersama rakyat, beramah mesra dari rumah ke rumah pengundi. Ceramah-ceramah di PDM turut diadakan bagi memperkuatkan jentera bagi meningkatkan sokongan pengundi terutamanya di PDM Penanti, Seberang Jaya, Berapit Road dan Cross Street 2.",P.044_PERMATANG_PAUH_11.11.2022.csv,11.11.2022,P.044,PERMATANG PAUH 
