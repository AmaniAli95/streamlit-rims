,justification,filename,date,parliamentCode,parliamentName
54,"Kemenangan calon PAS pada PRU14 hanya dengan majoriti 539 undi mengundang minat pihak PH meletakkan calonnya, seorang calon Melayu yang diharapkan dapat menarik undi kaum Melayu terutamanya di DUN Guar Chempedak. Memandangkan PH mempunyai kelebihan undi kaum Cina dan India di Gurun, maka strategi diatur dengan menumpukan perhatian untuk menarik undi di kawasan majoriti Melayu dan langkah ini agak menggetarkan calon-calon lain. DI kawasan-kawasan pekan seperti Pekan Gurun atau di taman-taman perumahan, agak sukar untuk membaca kecenderungan sokongan masing-masing, memandangkan mentaliti pengundi telah banyak berubah dan boleh dikatakan mereka ini boleh digelar sebagai 'silent voters'. Manakala calon PAS dari PN terus menggiatkan usaha mendapatkan undi dari golongan anak muda di mana usaha ini telah dilaksanakan sejak awal lagi, dan dijangkakan akan memberi kelebihan kepada calon ini dari segi jumlah undi yang akan diterima nanti. Pemantauan juga mendapati terdapat riak sokongan secara senyap oleh ahli UMNO kepada calon PN atas pelbagai sebab seperti isu intergriti, sikap dan sebagainya yang mereka rasakan peluang pada kali ini perlu diberikan kepada PN.",P.012_JERAI_11.11.2022.csv,11.11.2022,P.012,JERAI 
