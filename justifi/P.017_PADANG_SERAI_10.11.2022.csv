,justification,filename,date,parliamentCode,parliamentName
44,"Suasana hari kelima berkempen PRU15 di P017 dilihat bendera-bendera parti kini lebih banyak dipasang. Jika sebelum ini tidak kelihatan bendera parti PEJUANG, WARISAN DAN BEBAS, hari ini bendera parti PEJUANG telah dipasang di beberapa lokasi seperti DM Sungai Karangan dan Merbau Pulas. Parti-parti bertanding seperti BN dan PH giat mengedarkan handbill kepada pengundi. BN mengedarkan handbill bertajuk 5 tekad untuk Padang Serai manakala PKR mengedarkan handbil bertajuk 10 tawaran untuk warga Parlimen Padang Serai serta pamplet menyerupai kertas undi yang telah ditandakan pada kotak PH. Hasil pemantauan pihak kami mendapati kempen (ceramah) yang dilakukan oleh calon PH tidak mendapat sambutan dimana hanya sekitar 60 orang sahaja yang menghadiri program di dua lokasi bebrbeza dengan hanya kehadiran masyarakat india. Kempen-kempen yang dijalankan oleh calon BN juga kurang mendapat sambutan jika dibandingkan dengan kempen calon PN Dato Cikgu Azman bilamana sentiasa mendapat sambutan dari pengundi.Kempen PN juga dilihat turut dibantu oleh pemimpin tertinggi PAS kawasan, namun YDP PAS kawasan dilihat tidak menyertai kempen-kempen calon PN. Hasil risikan mendapati buat masa kini calon PN mendapat kelebihan berbanding calon lain. BN perlu membawa turun pemimpin BN yang berimej bersih seperti YAB PM turun ke kawasan P017 bertemu pengundi bagi membantu calon Dato Sivaraj berkempen. Isu bangsa calon juga sentiasa dimainkan oleh parti lawan terutama calon PN. Pada 12 November ini Dato Seri Azmin Ali dijangka turun ke P017 (DM Guar Lobak) untuk membantu calon PN berkempen. DM ini merupakan antara kawasan yang pernah didominasi BN sebelum tewas pada PRU 14.",P.017_PADANG_SERAI_10.11.2022.csv,10.11.2022,P.017,PADANG SERAI 
