,justification,filename,date,parliamentCode,parliamentName
37,"Datuk Ahmad Jazlan Yaakub selaku penyandang selama dua penggal (PRU13 - PRU14) dari parti Barisan Nasional mampu untuk mempertahankan kerusi P029 Machang dengan majoriti 2,297. Berdasarkan kepada faktor calon BN seorang yang popular dan dikenali ramai, mempunyai sumber kewangan yang kukuh, bersikap mesra rakyat serta mudah didekati memberi kelebihan kepada calon BN untuk menang. Jentera BN ketika ini menjalankan kempen menggunakan pendekatan ziarah, lawatan ke bilik gerakan parti dan sembang warung. Jentera BN perlu mengadakan ceramah berskala besar bagi memberi penjelasan berkaitan isu-isu yang dibangkitkan oleh pihak lawan iaitu seperti kenaikan harga barangan & kos sara hidup yang tinggi, kekurangan bekalan telur di pasaran serta mempromosikan manifesto BN di saluran media sosial. Jentera BN juga perlu mempromosikan Dato' Seri Ismail Yaakob akan diangkat sebagai Perdana Menteri sekiranya diberi mandat pada PRU-15. Calon Perikatan Nasional (PN) Wan Ahmad Fayhsal Wan Ahmad Kamal aktif turun padang menjalankan kempen, bertemu pengundi muda, ziarah rumah ke rumah, lawatan ke Unit Daerah Mengundi (UDM) dan sembang warung di kedai-kedai kopi. Calon PN juga aktif menghadiri solat zohor dan asar di beberapa masjid di DUN Pulai Chondong. Akiviti kempen calon PN juga mendapat sokongan ADUN N.33 Pulai Chondong, Ustaz Azhar Salleh dan penghulu mukim (PAS). Calon PH Dr. Rosli Allani S. Abdull Kadir juga giat berkempen dan beliau telah menjadi imam solat subuh di Masjid Mukim Kerawang, Pulai Chondong pagi tadi. Calon PH juga menggunakan pendekatan seperti sembang warung, ziarah dan meraih undi di kawasan tumpuan umum. Pada 10 Novemver 2022 (Khamis) calon PH telah menurunkan Presiden PKR, Dato' Seri Anwar Ibrahim di PDM Kweng Hitam, Machang untuk membantu kempen PH.",P.029_MACHANG_11.11.2022.csv,11.11.2022,P.029,MACHANG 
